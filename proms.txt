Я дам громадянам право відкликати чиновників, правоохоронців, суддів і політиків, які перейшли межу закону і моральності.
Система влади буде такою, щоб не було спокуси корупції, щоб ми не вибирали хорошого «царя» чи «гетьмана», а могли мати ефективного керівника, який би служив народу і ніс відповідальність за свої дії перед народом, щоб в управлінні державою основними критеріями були професійність, патріотизм і відповідальність, а не вміння і бажання контролювати фінансові потоки, щоб політика перестала бути синонімом підлості, зрадництва, корупції та швидкого збагачення.
У владу мають йти люди, які будуть служити громадам і державі, а не заробляти гроші на Державному бюджеті.
У Верховну Раду мають йти люди, які приймають закони, а не зберігають і нарощують свої статки.
З оновленим Українським парламентом створити високопрофесійний Уряд, який займе активну, миротворчу, євроінтеграційну зовнішню і внутрішню політику в інтересах збереження цілісності, розбудови конкурентоздатної та обороноздатної України.
Об’єднати громадян усіх регіонів України навколо спільних і справжніх цінностей: подолання і унеможливлення корупції, захисту і розбудови справедливої, успішної, соціально відповідальної держави.
Розбудувати, захистити, зцілити і укріпити Українську Державу – вільну і незалежну економічно, енергетично і духовно.
Впровадити державну програму, яка дозволить продовжувати тривалість життя громадян України та створити в усіх регіонах України територіально доступну, ефективну, професійну систему охорони здоров’я із застосуванням новітніх діагностичних і лікувальних технологій.
Створити в усіх регіонах України територіально доступну, якісну, конкурентну, сучасну систему базової освіти і забезпечити державні передумови для отримання європейської освіти нашими дітьми.
Розбудувати громадянське суспільство з наданням розширених прав територіальним громадам, розробити і втілити засоби впливу громадянського суспільства на владу, створити інструменти для контролю за діями влади і чиновників.
Ініціювати прийняття Закону України про Майдан, як інструмент громадянського впливу на владу.
Створити пріоритетні умови для розвитку вітчизняного виробництва і вітчизняного підприємництва, а також справедливі, рівно доступні умови великого, середнього та малого бізнесу, які забезпечать нові робочі місця та розвиватимуть конкурентоспроможну економіку.
Створити умови для повернення трудових мігрантів в Україну.
Підтримати пріоритетний розвиток екологічно чистих та енергозберігаючих технологій, агропромислового комплексу, ІТ та високоточних технологій, транспортної та туристичної галузі.
Запровадити електронні сервіси для громадян, в тому числі «електронний Уряд» та «електронну демократію»  та впровадити у суспільство нову модель справедливого відкритого виборчого процесу без політичної корупції і залежності від олігархів.
Ще у 2014 році провести позачергові вибори до Верховної Ради України.
Збільшення утричі видатків на армію, її переозброєння.
Відновлення ядерного статусу України.
Налагодження співпраці з США та Великобританією як гарантами безпеки і територіальної цілісності України.
Повна мобілізація, розгортання професійної армії, національної гвардії, територіального ополчення.
Захист українського інформаційного простору – заборона трансляції антиукраїнських ЗМІ.
Всебічна допомога кримськотатарському народу.
Державна підтримка біженців, захист прав громадян України на окупованій території.
Знищення російської агентурної мережі на території України, ліквідація усіх проявів сепаратизму.
Оновлення особового складу силових органів.
Забезпечення справжньої незалежності суддів.
Широке запровадження інституту суду присяжних.
Позбавлення прокуратури права вести досудове слідство.
Створення муніципальної міліції та виборність шерифів.
Надання права громадянам носіння вогнепальної зброї.
Люстрація та атестація чиновників.
Зменшення втричі та упрозорення роботи державного апарату.
Запровадження електронного урядування і демократичних процедур.
Обмеження втручання держави в економічні процеси, зупинення втечі капіталів, збільшення бази оподаткування.
Зменшення кількості податків до трьох – з доходів фізичних осіб (10%), з прибутку (7%), на інвестиційну діяльність (5%).
Енергетична незалежність через запровадження енергозберігаючих технологій, альтернативної енергетики, диверсифікацію джерел енергопостачання.
Земля – найбільша національна цінність.
Право власності на землю сільськогосподарського призначення матимуть лише громадяни України.
Фінансування державою масштабних інфраструктурних проектів, створення нових робочих місць.
Дієва антимонопольна політика, спрямована на обмеження економічного всевладдя олігархів.
Спрощення процесу регулювання, мінімізація адміністративних процедур як основа боротьби з корупцією.
Ухвалення закону про лобіювання, офіційна оплата прискорених процедур.
Збільшення покарання за корупційні дії з довічним позбавленням права займати державні посади.
Розширення повноважень місцевої влади.
Запровадження принципу формування бюджету – «знизу вгору».
Скасування обласних та районних державних адміністрацій, передача їх повноважень виконавчим комітетам обласних та районних рад.
Оптимізація адміністративно-територіального устрою країни шляхом укрупнення громад та їх об’єднань.
Модернізація села, першочергова розбудова його інфраструктури.
Розвиток національної освіти і науки як основи підвищення якості людського потенціалу країни.
Забезпечення загальної безкоштовної середньої освіти на рівні кращих світових стандартів.
Відродження системи професійно-технічного навчання на основі реальних потреб економіки.
Сприяння розвитку інтернет-комунікацій та кібертехнологій.
Залучення релігійних конфесій у процес духовного виховання молоді.
Спортивно-патріотичне виховання молодого покоління, популяризація здорового способу життя.
Подолання наслідків російського колоніалізму та комуністичного тоталітарного режиму.
Сприяння незалежним профспілкам, захист прав людей труда і найманої праці.
Поступовий перехід від солідарної до накопичувальної пенсійної системи.
Встановлення граничного коефіцієнта розбіжності нижнього і верхнього рівнів пенсійного забезпечення.
Всебічне сприяння самозайнятості громадян.
Загальнодоступна некомерційна медицина за найвищими світовими стандартами, розвиток медичного страхування.
Підтримки повернення на батьківщину громадян України та українців, які проживають закордоном.
Запровадження найвищих європейських стандартів екологічної безпеки задля збереження довкілля та генофонду українського народу.
Прийняття спеціалізованих державних програм з відновлення українських лісів, річок, природних ландшафтів.
Взаємовигідна співпраця із Європейським Союзом в рамках угоди про асоціацію.
Забезпечення безвізового в’їзду громадян України на територію ЄС та офіційного працевлаштування в країнах ЄС.
Взаємодія з НАТО та іншими структурами міжнародної безпеки з метою запобігання зовнішнім загрозам.
Пріоритетна всебічна співпраця з країнами Балтійсько-Чорноморського регіону Європи.
Поглиблення торгівельно–економічного співробітництва з США, Китаєм, країнами Південно-східної Азії та арабського світу.
Завершення демаркації та делімітації кордонів України.
Засадничою ідеологією нової Конституції України має бути цінність людської гідності та прав людини.
Підвищити статус громадянина України та ввести механізм позбавлення громадянства.
Створити надійну систему стримувань, противаг і запобігання диктатурі на основі президентсько- парламентської моделі державного устрою.
Дві державні мови – українська та російська – стануть запорукою рівності наших прав за зразками Європи та Північної Америки.
Зробити Україну економічно сильною державою та створити передумови економічного зростання на десятиліття вперед.
Аби розкрити ці можливості ми маємо модернізувати нашу економіку, підвищити рівень виробництв до сучасних світових стандартів, забезпечити зацікавленість інвесторів до України.
При цьому українська держава має однаково захищати інтереси як великого, так і малого і середнього бізнесу.
Знищити тотальну корупцію, яка має стати хворобою з минувшини.
З огляду на масштаб корупції, я пропоную ввести суворі заходи із знищення цього ганебного явища.
Рецепт простий – максимальна прозорість взаємодії між бізнесом та державою помножена на відмову громадян толерантно ставитись до спроб хабарництва.
Україна має піти шляхом країн Південно-Східної Азії з точки зору спрощення та автоматизації державних послуг.
Знизити податкове навантаження.
Немає більше можливості відкладати – ми маємо розірвати це замкнуте коло та ввести в Україні податкову систему, яка б стимулювала підприємництво та соціальну захищеність громадян.
Забезпечити широкі повноваження місцевих органів влади.
Встановити нові соціальні стандарти.
Я можу стверджувати – у разі зміцнення наших виробників та лікування економіки від її багаторічних хвороб, соціальні гарантії працюватимуть у повну силу.
Ми зможемо не тільки збільшити кількість робочих місць, які так потрібні ринку праці, але й забезпечити достойні заробітні плати та соціальні виплати українським громадянам.
Зможемо гарантувати належний рівень медичного обслуговування та освіти – адже ці галузі не залежатимуть від тих копійчаних виплат, що сьогодні направляє держава, а опиратимуться на здоровий економічний комплекс.
Українські лікарні перестануть лякати пересічних громадян й зможуть надавати їм сучасні, якісні послуги.
А школи та виші, орієнтуючись на можливості та потреби української економіки, стануть надійним фундаментом успішного професійного життя випускників.
Добитися енергетичної незалежності держави та модернізувати її паливно-енергетичний комплекс.
Разом із тим, вважаю необхідним сприяти видобутку та виробництву енергоносіїв на нашій власній території, а також забезпечити безпеку інвестицій у паливному секторі.
Відстояти належну роль України у міжнародній спільноті та розвинути зв’язки зі світовими партнерами.
Саме тому наполягаю на тісній економічній інтеграції з Європейським Союзом та, водночас, розвитку торгівельно-виробничих зв’язків із Росією та країнами Митного Союзу, а також постійному розширенні географії наших економічних відносин по всій планеті.
Створити умови для розвитку бізнесу, науки й виробництва.
Знизити фіскальний тиск на платників податків.
Знищити державне рейдерство.
Провести податкову амністію для бізнесу та громадян країни.
Ввести мораторій на перевірки реального бізнесу.
Ліквідувати «податкові ями» та «конвертаційні центри».
На час виходу країни з економічної кризи встановити пільгову систему оподаткування бізнесу.
Звільнити від податків на 5-8 років новоутворені виробництва.
Розробити та прийняти державну програму розвитку технологій енергозбереження та альтернативної енергетики.
Посилити заходи економічного стимулювання використання альтернативних джерел енергопостачання: «зелені» тарифи для підприємств, які частину свого прибутку спрямовують на екологічні програми.
Стимулювати підприємства, які використовують альтернативні джерела енергії, енергозберігаючі та чисті технології виробництва, а також інвестують у видобуток енергоносіїв в Україні.
Встановити мінімальні зарплати та пенсії на рівні, який гарантує повноцінне життя, а не виживання.
Забезпечити недоторканність приватної власності.
Інвестувати гроші в освіту та розвиток молодих фахівців.
Встановити контроль громадян над державою.
Знищити умови для розвитку корупції, а саме припинити практику розподілу державних посад з мізерними окладами.
Створити систему обов’язкової публічної бюджетної звітності, за якої кожен громадянин зможе в режимі реального часу стежити за доходами і витратами бюджетів всіх рівнів.
Забезпечити прозорість системи державних закупівель.
Провести повну люстрацію влади, розірвавши «кругову поруку» бізнесу-політики-влади.
Заповнити звільнені вакансії спеціалістами, відібраними виключно на основі прозорого і відкритого конкурсу за принципами доброчесності і професіоналізму.
Ухвалити Закон «Про державний фінансовий контроль за декларуванням доходів і їх витрачанням особами, уповноваженими на виконання функцій держави, членами їх сімей та близькими родичами».
Запровадити механізм відкликання депутатів всіх рівнів.
Повернути довіру до судової гілки влади, шляхом проведення судової реформи.
Суди повинні бути справедливими!
Зняти депутатську недоторканість.
Депутати всіх рівнів мають відповідати перед законом так само, як і будь-який пересічний громадянин.
Україна має стати членом колективної безпеки.
Завершити перехід Збройних Сил України на контрактну форму служби.
Зосередитись на технічній модернізації армії та на піднятті престижу Збройних Сил України.
Поетапний перехід на систему обов’язкового медичного страхування, гарантованого державою.
Щорічно збільшувати бюджетну підтримку інфраструктури здорового способу життя, фізичної культури й спорту.
Незалежний суд, захищена власність, доступні кредити і стимулюючі податки – в цьому запорука успіху бізнесу і росту його капіталізації, а не в корупційних тендерах, непрозорій приватизації і бюджетних «схемах».
Україні потрібен Президент, який робить щасливими й заможними не кілька знайомих родин, а мільйони незнайомих співгромадян.
Україні потрібен Президент, який не вимагає «роби, як я сказав», а власним прикладом показує «роби, як я».
Україні потрібен Президент, для якого суспільні й національні інтереси будуть завжди вищими його власних, партійних, чи бізнесово-кланових інтересів.
Організую і забезпечу надійну оборону країни від агресора.
Зорієнтую силові структури на захист народу і країни, а не влади від народу.
Проведу люстрацію чиновників, насамперед суддів і правоохоронців.
Очищу державу від корупції, змушу чиновника дотримуватися Закону.
Створю сприятливі умови для бізнесу, але влада більше не прислужуватиме олігархам.
Працюватиму чесно, відповідально і прозоро – з першого ж дня.
Зберу команду професіоналів, яка працюватиме не на рейтинг – на результат.
Я виступаю за якнайшвидше відновлення дружніх, партнерських відносин із Російською Федерацією в усіх сферах – і в першу чергу в гуманітарній.
Я за створення єдиного гуманітарного простору.
Я на законодавчому рівні закріплю права російської мови в Україні, я захищатиму нашу спільну російсько-українську історію, культуру і традиції.
Я гарантую, що зможу знайти законні методи для реального, а не декларативного захисту інтересів представників усіх національностей, що проживають на території України.
Я готовий зробити так, що на зміну націоналістичним настроям прийде здоровий дух національної гордості та патріотизму за досягнення у всіх сферах життя громадян України.
Вважаю, що федералізація країни – єдиний вірний шлях збереження цілісності України, відродження економіки, захисту ідентичності всіх груп населення.
Найважливішою умовою існування держави має стати також позаблоковий статус України.
Для нормального функціонування держави необхідно створити правильний баланс центральної влади й регіонів.
Одним із моїх перших кроків на посаді Президента буде створення комісії з найкращих фахівців щодо внесення змін до Конституції України.
Щодо питання наповнення місцевих бюджетів – вважаю, що підприємства повинні платити податки в казну не за місцем реєстрації у податкових органах, а за місцем ведення основної діяльності.
Керівники регіонів, депутати й судді повинні розуміти, що у випадку поганої роботи, хабарництва й кумівства вони не зможуть розраховувати на довіру людей у майбутньому.
Тому першочерговим завданням у розвитку України я бачу відродження затребуваності кваліфікованих фахівців для виробничої діяльності.
Я переконаний, що нам потрібен сильний партнер, який нам ментально, економічно, історично і географічно близький.
Входження в Митний Союз дозволить і надалі розвивати такі стратегічні галузі промисловості як літакобудування, ракетобудування, машинобудування, енергетика, IT-галузь, ВПК, агропромисловий комплекс та інші.
Необхідно прийняти закони, які на найближчі 15 років дозволять зберегти пільгове оподаткування в аграрному секторі.
При цьому фіксована частина податків, що їх платять сільгосппідприємства, залишатиметься в місцевих бюджетах для розвитку інфраструктури сільських територій.
Я на законодавчому рівні введу жорстку заборону на перевірку бізнес-структур органами прокуратури, МВС і СБУ.
Як Президент України я посилю кримінальну відповідальність за спроби захоплення та акти вандалізму щодо храмів та інших культових споруд.
У сфері охорони здоров'я я планую в повному обсязі зберегти безкоштовну медичну допомогу для дітей, пенсіонерів та соціально незахищених громадян.
Ураховуючи, що значна частина співвітчизників живе на рівні прожиткового мінімуму, якого ледве вистачає на задоволення первинних потреб, вважаю за необхідне зберегти безкоштовну медичну допомогу – як ургентну, так і планову – в державних і комунальних закладах охорони здоров'я.
Для тих, хто в змозі оплачувати своє медичне обслуговування, на створення можливостей отримання висококваліфікованої медичної допомоги, вважаю за потрібне уважно вивчити досвід страхової медицини провідних країн і впровадити його в Україні на якісно новому рівні.
Тому на посту Президента України я буду наполягати на тому, щоби сто відсотків екологічного збору надходило в екологічний фонд тих регіонів, у яких ці підприємства розташовані.
Необхідно забезпечити кожному юному громадянинові України можливість отримання якісної освіти на сучасному рівні, з використанням новітніх технічних засобів.
У вищих навчальних закладах я обіцяю створити реальне університетське самоврядування і для цього надати їм організаційну та фінансову самостійність, мінімізувати вплив Міністерства освіти на їхню діяльність.
Для поліпшення ситуації в соціальній сфері необхідно провести широке обговорення питань соцзабезпечення – із залученням найкращих вітчизняних фахівців, представників усіх верств населення та інститутів громадянського суспільства.
Я бачу необхідність скасування непродуманої та неконструктивної пенсійної реформи, що знизила соціальні стандарти величезної частини населення, у котрої єдиним джерелом існування є пенсія.
Iще одним важливим напрямком поліпшення ситуації в соціальній сфері я вважаю створення системи соціальних ліфтів.
Я переконаний, що в нинішніх умовах для створення ефективної системи обороноздатності країни єдиним виходом є переведення армії на контрактну основу.
Призов на строкову службу необхідно припинити.
Військовослужбовці для виконання свого обов'язку захищати спокій громадян, країни повинні мати гідну зарплату й житло, необхідну фізичну та спеціальну підготовку.
Сприяти розвитку українського виробництва шляхом: обов’язкової пріоритетної закупівлі державними підприємствами та установами продукції українських товаровиробників; створення можливостей для їх довгострокового кредитування; просування української продукції, у першу чергу готової, - з високим рівнем доданої вартості, - на світових ринках.
Обмежити зростання цін через: підвищення ефективності енерго- і ресурсозбереження українських товаровиробників; запобігання зловживанню монопольним становищем природних монополістів, забезпечення максимальних умов сприяння здоровій ринковій конкуренції.
Вирішити проблеми безробіття через: максимальне бюджетне, податкове, кредитне стимулювання внутрішнього виробництва та попиту на українські товари задля пожвавлення економіки і швидшого виходу з кризи; створення умов для розвитку малого і середнього бізнесу, що дає робочі місця; забезпечення стимулюючої функції податків; зниження податкового тиску; реформування механізму адміністрування та контролю за відшкодуванням податку на додану вартість; забезпечення сталості податкової системи, коли будь-яка зміна обсягу та умов сплати податків відбуватиметься не частіше, ніж раз на п’ять років; зміну умов подання звітності та оподаткування малих підприємств із запровадженням для них правил подання звітності один раз на рік та сплату податків не частіше двох разів на рік.
Реформувати енергетичну галузь та максимально сприяти енергозбереженню як найважливішій складовій всієї економічної політики держави, що передбачає відмову від неефективного бюджетного та перехресного субсидування в паливо-енергетичному комплексі, спрямування бюджетних коштів на адресну грошову допомогу соціально незахищеним верствам населення та фінансування модернізації енергетичних підприємств, житлово-комунальної сфери.
Забезпечити професійне управління державною власністю та приватизацію неефективних державних підприємств, окрім стратегічних, що пов’язані із гарантуванням національної безпеки.
Гарантувати прозорість, ощадність, ефективність, адекватність управління бюджетними коштами, що передбачає; дотримання принципу збалансованості, коли витрати відповідають доходам; відкритість вичерпної інформації щодо всіх доходів та витрат державного та місцевих бюджетів; закупівлю товарів та послуг за рахунок коштів державного та місцевих бюджетів виключно на відкритій тендерній основі; розрахунок місцевих бюджетів та обсягів міжбюджетних трансфертів на формульній основі, яка змінюватиметься не частіше одного разу на п’ять років; прив’язку конкретної податкової бази, зокрема податку на нерухомість, до наповнення місцевих бюджетів з метою фінансового забезпечення функцій органів місцевого самоврядування.
Вивести на новий рівень розвиток аграрного виробництва шляхом: впровадження прозорих правил ресурсного забезпечення виробників сільськогосподарської продукції (у тому числі, особистих селянських господарств); забезпечення пільгового довгострокового кредитування, пов’язаного із закупівлею сучасної сільськогосподарської техніки та обладнання; сприяння держави у збуті продукції безпосередніми виробниками на внутрішньому та зовнішньому ринках, - в тому числі, на кооперативних засадах.
Забезпечити розвиток сільської місцевості шляхом: сприяння ефективному використанню та збереженню родючості землі сільськогосподарського призначення - головного національного надбання України; підвищення мінімального розміру орендної плати за земельні паї; створення можливостей для започаткування підприємницької діяльності, - у першу чергу, у сфері виробництва, зберігання, переробки сільськогосподарської продукції, а також «зеленого» туризму; забезпечення пріоритетності спрямування бюджетних коштів на задоволення першочергових потреб жителів сільської місцевості в частині охорони здоров'я, шкільного та дошкільного навчання, розвитку інфраструктури.
Створити земельний кадастр та відкритий реєстр прав власності на землю та інші об’єкти нерухомості.
Забезпечити реальний соціальний захист шляхом: надання адресної грошової допомоги тим, хто її дійсно потребує, замість недієвої та несправедливої системи соціальних пільг; формування єдиного фонду обов’язкового соціального страхування (включно з пенсійним, медичним страхуванням, страхуванням від нещасних випадків на виробництві, страхуванням по безробіттю), внески до якого здійснюватимуться в якості єдиного соціального податку, що сплачується у рівних частках працедавцями та найманими працівниками.
Захистити права власників шляхом відкритого реєстру прав власності на землю та інші об’єкти нерухомості.
Забезпечити демократичний розвиток та політичні інтереси українського народу шляхом: формування громадянського суспільства, відповідального за державу і за себе; посилення контролю за владою з боку громади, протидії корупції, забезпечення верховенства права як основи демократії та передумови інтеграції України в НАТО - єдиної ефективної на сьогодні системи безпеки, що дозволяє заощаджувати кошти на військові витрати і при цьому гарантує безпеку країн-членів від зовнішньої агресії.
Захистити права місцевих громад (у тому числі, шляхом передачі територіальним громадам необхідних бюджетних ресурсів) та гармонізувати українське законодавство з Європейською хартією про місцеве самоврядування шляхом децентралізації влади та збільшення фінансових повноважень.
Гарантувати захист територіальної цілісності Української держави та її суверенітету через: протидію будь-яким спробам сепаратизму; створення високотехнологічної, мобільної, боєздатної армії з наголосом на розвитку сил швидкого реагування, засобів технологічної боротьби, ефективної системи ППО.
Сильна мобільна армія - гарантія української державності.
Фінансове забезпечення армії не може бути предметом торгу і має відбуватися через спеціальний оборонний бюджет з чітким цільовим розписом використання коштів і подальшим контролем - з боку суспільства.
Убезпечити інформаційний простір та протидіяти проявам інформаційної агресії ззовні через: формування українського інформаційного простору; сприяння високій інформаційній культурі населення, що включає швидкий доступ до об’єктивної інформації, її ефективне використання, захист громадян від низькоякісних інформаційних продуктів, які можуть нанести шкоду людині та суспільству.
Гарантувати економічну та енергетичну безпеку через: збереження у державній власності підприємств, які забезпечують національну безпеку країни, зокрема магістральних газо- та нафтопроводів, ліній електропередач; скорочення надмірного енергоспоживання; диверсифікацію джерел енергопостачання; розділення і відокремлення функцій транспортування енергоресурсів (нафти, газу, електроенергії) та продажу їх кінцевим споживачам.
Захистити національні культурні інтереси та основи духовності українців через: гарантування розвитку української мови, літератури, мистецтва як культурної основи української державності; забезпечення рівного доступу до якісної освіти; сприяння розвитку інституту сім’ї як основи здорового суспільства; сприяння утвердженню у суспільстві принципів християнської моралі як основи особистого духовного розвитку, розвитку фізичної культури та спорту як основи фізичного вдосконалення особистості.
Забезпечити захист ідеологічних основ української державності через: відновлення історичної пам’яті та належне вшанування учасників національно-визвольних змагань, визнання вояків УПА борцями за незалежність України; сприяння загальносвітовому засудженню злочинної комуністичної ідеології на рівні з нацизмом з метою недопущення таких злочинів у майбутньому; сприяння реалізації національної ідеї України - формуванню української нації на основі культури, історичної пам'яті українського народу, із залученням представників інших етносів, які сприйняли українську культуру та історичну спадщину.
Подолати корупцію шляхом: приведення у відповідність соціальних обов’язків держави до її можливостей, - і тим самим, усунення надмірного тиску на бізнес, як причини провокування корупції; забезпечення публічності і прозорості діяльності органів державної влади; гарантування рівних можливостей (стати державним службовцем, користуватись послугами органів державної влади або, навпаки, постачати свої товари чи послуги органам державної влади, отримувати інформацію щодо діяльності органів державної влади, можливостей контролювати владу тощо); обов’язкового декларування видатків державними службовцями та членами їх сімей паралельно з руйнуванням основ для виникнення корупції через адекватну винагороду роботи державного службовця.
Запровадити ефективну владу через: проведення виборів до парламенту за відкритими партійними списками, що дозволить громадянам контролювати персональний склад законодавчого органу, зменшить можливості для політичної корупції.
Забезпечити верховенство права через: гарантування незалежності судової гілки влади; створення умов обрання осіб належних професійних якостей на посади суддів; обмеження депутатської та суддівської недоторканості у випадку вчинення кримінальних злочинів, приведення функції органів прокуратури у відповідність з Конституцією України.
Стрижневим питанням динамічних перетворень стане застосування ІНВЕСТИЦІЙНО-ІННОВАЦІЙНОЇ МОДЕЛІ РОЗВИТКУ.
Національна економіка потребує масштабного залучення нових ідей, сучасних технологій та достатніх фінансових ресурсів.
Першочерговим завданням найближчих років є масштабна модернізація національного виробництва, впровадження енергозбереження, зростання продуктивності праці, зміцнення конкурентних позицій вітчизняного виробника на зовнішніх товарних ринках.
Починаючи з 2015 року, гарантую щорічне зростання ВВП на 5-7%, збільшення частки інноваційно активних підприємств, збільшення прямих іноземних інвестицій в Україну до 50 млрд дол США у 2019 році.
Стійке економічне зростання сприятиме підвищенню рівня зайнятості населення, зростанню заробітної плати, забезпеченню цінової та валютно-курсової стабільності.
Узгоджена державна антиінфляційна політика дозволить забезпечити значне зниження темпів інфляції, починаючи з 2015 року.
Забезпечу пріоритетність стимулювання підприємств малого і середнього бізнесу шляхом надання доступу до кредитних ресурсів, зменшення податкового навантаження, у тому числі значне зниження податкових платежів для підприємств, які створюють нові робочі місця.
Малий та середній бізнес потребують не лише уваги, а й захисту з боку держави.
Створю пільгові умови для залучення інвестицій у розвиток соціальної інфраструктури сільської місцевості, газифікацію сільських населених пунктів, будівництво автошляхів, медичних і освітніх закладів – забезпечу високий рівень соціальних стандартів для кожного громадянина України незалежно від його місця проживання.
Динамічний розвиток економіки, збільшення надходжень до Державного бюджету України нададуть необхідні ресурсні можливості для запровадження ЄВРОПЕЙСЬКИХ СТАНДАРТІВ СОЦІАЛЬНОГО ЗАХИСТУ, якісного піднесення життєвого рівня громадян України.
Держава повинна стати надійним гарантом гідного рівня життя своїх громадян.
Я і моя команда наповнимо реальним змістом проголошений у Конституції України фундаментальний принцип визнання людини найвищою соціальною цінністю, пріоритетності її конституційних прав, свобод і законних інтересів.
Запроваджу принципово нову державну стратегію надання соціальних гарантій громадянам упродовж усього життя.
Створити умови для розвитку профспілкового руху, трудового потенціалу та схвалення нового Трудового кодексу України.
МОЯ МЕТА – П’ЯТДЕСЯТ МІЛЬЙОНІВ ГРОМАДЯН УКРАЇНИ ВЖЕ У 2020 РОЦІ.
Кожна дитина повинна мати родину.
Гарантую системну і довгострокову підтримку української родини.
Кожній дитині – гарантоване місце у дитячому садку.
Кардинальна зміна ЯКОСТІ ТА ТРИВАЛОСТІ ЖИТТЯ, всієї демографічної ситуації надасть можливість відновити людський потенціал країни.
Трудові мігранти зможуть повернутися до своїх родин.
На законодавчому рівні гарантую збільшення кількості бюджетних місць у державних вищих навчальних закладах до 75 %.
Створю належні умови для нарощування освітнього потенціалу України, забезпечення широкого доступу талановитої молоді до нових знань незалежно від місця проживання, майнового стану та фінансових можливостей батьків.
Протягом 10 років принаймні 3 українські університети повинні увійти до світового рейтингу 500 найкращих вищих навчальних закладів.
Серед пріоритетних напрямків моєї діяльності - збільшення житлового фонду України, ЗАБЕЗПЕЧЕННЯ ГРОМАДЯН ДОСТУПНИМ ЖИТЛОМ.
Створю умови для відродження іпотечного кредитування з фіксованою ставкою не більше 5 % на рік.
Держава повинна сформувати потужне замовлення на будівництво соціального житла.
За 10 років буде збудовано 1 млн.
квартир для молоді, працівників бюджетної сфери, малозабезпечених сімей, людей з обмеженими фізичними можливостями.
Забезпечу поетапне збільшення обсягів бюджетного фінансування системи охорони здоров’я до загальноєвропейського рівня (10% ВВП).
Раз і назавжди викореню започатковану владою ганебну практику поборів з хворих за отримання медичних послуг.
Посилю державний контроль за якістю медичних послуг та препаратів.
Захищу громадян від цінових стрибків на ринку лікарських засобів.
Гарантую якісну безкоштовну екстрену медичну допомогу.
Інститут сімейного лікаря стане основою сучасної системи медичної допомоги.
Місцеве самоврядування повинно стати надійним та міцним фундаментом народовладдя.
Принципово важливе розширення повноважень місцевих рад, максимальне усунення бюрократичного апарату від вирішення питань розвитку територіальних громад.
Виступаю за децентралізацію влади, реформування міжбюджетних відносин на користь місцевого самоврядування.
Прагну реального утвердження в Україні європейських стандартів демократії, неухильного забезпечення прав і свобод людини.
Виступаю за надання російській мові статусу другої державної.
Я - послідовний прихильник цивілізованого вирішення цього питання, здійснення збалансованої державної мовної політики, яка адекватно реагує на мовні потреби суспільства, відповідає загальновизнаним нормам міжнародного права, Європейській хартії регіональних мов або мов меншин.
Гарантую відродження Української армії.
Забезпечу переозброєння армії сучасними видами озброєння, використовуючи вітчизняні розробки, високі технології і виробничі потужності оборонного комплексу країни.
В першочерговому порядку будуть забезпечені житлом безквартирні офіцери.
Запроваджу порядок отримання молодими офіцерами житла протягом першого року служби.
Головним завданням національної зовнішньої політики вважаю збереження позаблокового статусу України та недопущення створення на території нашої держави військового полігону для геополітичної боротьби Росії та Заходу.
Враховуючи сучасні геополітичні реалії, переконаний у тому, що позаблоковий статус України є ключовим елементом національної безпеки, гарантом піднесення її міжнародного впливу і авторитету.
Відновлю дружні та взаємовигідні відносини з Російською Федерацією, країнами СНД, забезпечу стратегічне партнерство зі США, ЄС, країнами „Великої двадцятки”.
Забезпечу вдосконалення механізмів державної влади, зміцнення засад парламентаризму і демократії, реформування системи правосуддя.
Продовжу рішучу боротьбу з корупцією та тіньовою економічною діяльністю.
Прагнучи до суспільного прогресу, й надалі захищатиму конституційне право громадян на вільне вираження своїх поглядів і переконань.
Запровадження податку на операції з «офшорами» – гроші, зароблені в Україні, мають залишатися в Україні і працювати на Україну.
Запровадження податку на розкіш та прогресивного податку на доходи громадян – багатство повинно стати ознакою не тільки престижу, але і соціальної відповідальності.
Ухвалення прозорого тендерного законодавства, яке зупинить багатомільярдну корупцію та втрати бюджету при здійсненні державних закупівель.
Кожна людина, яка потребує підтримки, має бути впевненою – її не залишать наодинці з проблемами.
Буде гарантовано доступ до якісних соціальних послуг, створено сприятливі умови для самореалізації кожного.
Пенсія має залежати від рівня заробітку та трудового стажу.
Маємо ліквідувати розрив між пенсіями простих людей і чиновників.
Впровадження нової філософії у сфері зайнятості.
Пріоритет – збереження існуючих і створення нових робочих місць.
Держава повинна стимулювати роботодавців до працевлаштування молоді, людей з особливими потребами, молодих батьків та літніх людей, сприяти створенню робочих місць в малому та середньому бізнесі.
Права кожного працюючого мають бути захищені на усіх етапах трудового процесу – від влаштування на роботу до звільнення.
Люди повинні мати можливість підвищити кваліфікацію або отримати актуальну професію, щоб бути конкурентними на ринку праці.
Жорсткий контроль над використанням кожної соціальної гривні.
Соціальна допомога і послуги мають бути адресними і прозорими.
Людина має вирішувати усі питання з соціальними службами «в один дотик» – в одному місці і за один візит.
Запровадження в Україні європейських соціальних стандартів.
Соціальні стандарти повинні постійно зростати, базуючись на сучасних методиках, а не за лекалами минулого століття.
Жодного слова про їх заморожування або скорочення.
Ефективне попередження соціального сирітства.
Щоб діти не вилучалися з біологічних родин.
Щоб кожна дитина, яка втратила батьків, знайшла нову родину.
Побудову сучасної системи соціальних установ.
Щоб молоді дівчата, які опинилися в біді, не відмовлялися від дітей.
Щоб ветерани і чорнобильці могли якісно оздоровитися і отримати кваліфіковану медичну допомогу.
Щоб кожна людина з інвалідністю мала доступ до сучасних реабілітаційних центрів та була забезпечена засобами реабілітації.
Дієве попередження соціальних проблем або їх вирішення на початкових стадіях.
Фахівці соціальної роботи, соціальні служби повинні знати про усі ризики на рівні громади і вчасно реагувати на них.
Демонополізацію ринку соціальних послуг.
Тісну співпрацю з громадськими організаціями.
Ефективний громадський контроль повинен стати одним з ключових важелів вдосконалення соціальної сфери та забезпечення соціальної справедливості.
Негайне роззброєння усіх незаконних формувань незалежно від політичних уподобань чи регіональної приналежності.
Позаблоковий статус України.
Базою для позаблокового статусу повинна бути сучасна та мобільна армія, яка може бути миттєво підсилена мільйонами підготовлених резервістів за прикладом Швейцарії.
Найсучаснішу зброю українській армії.
Сучасні танки, кораблі, літаки та ракети – це гарантія безпеки державного кордону.
Відповідальну роботу з кадрами у правоохоронних органах.
Повне відокремлення правоохоронців від політики.
Використання позитивного досвіду самоорганізації громад для захисту своїх міст.
В Україні повинна бути створена муніципальна міліція.
Громадяни мають на рівні громад обирати осіб, які гарантуватимуть їхню безпеку.
Підвищення престижу військової служби.
Військові повинні отримувати достойні зарплати.
Держава має вирішити проблему з житлом, в тому числі військових, евакуйованих з Кримського півострова.
Децентралізацію повноважень уряду і їх передачу на рівень громад.
Створення самоврядних громад як базової одиниці адміністративно-територіального устрою країни за принципом економічної обґрунтованості їх розмірів та повсюдності місцевого самоврядування.
Чітке розмежування повноважень між рівнями самоврядування громади, району та області.
Мінімізацію присутності та обмеження функції державної влади на рівні регіону.
Внесення змін до бюджетного та податкового законодавства, які дозволять децентралізувати фінансові ресурси та передати їх більшу частину на рівень громад.
На місцях повинно залишатися не менше 50% податків.
Створення фондів регіонального розвитку для подолання економічних та соціальних диспропорцій між регіонами.
Спеціальні умови кредитування та оподаткування підприємств, що реалізовують інвестиційні проекти та створюють нові робочі місця.
Державну підтримку експортної експансії не лише великих, а й малих та середніх виробників, активний захист інтересів українських виробників за кордоном, просування бренду Made in Ukraine.
Державну підтримку пріоритетних галузей: інформаційні технології, суднобудування, авіабудування, машинобудування, приладобудування.
Створення в Україні високотехнологічних виробництв.
Нові перспективи для оборонно-промислового комплексу.
Просування українських зброярів на зовнішньому ринку за допомогою дипломатичного та маркетингового ресурсу.
Документообіг та видачу довідок в електронному вигляді.
Максимальне спрощення системи оподаткування.
Податкова система має стати інструментом розвитку, а не репресій.
Захист прав власності.
Суди і правоохоронні органи не будуть використовуватися для незаконного відбирання та захоплення власності.
Заохочення банківського сектору до впровадження комфортних кредитних програм для бізнесу.
Кожен бажаючий займатися бізнесом повинен мати можливості та стартові умови.
Збереження української землі в українських руках.
Полегшення доступу сільгоспвиробників до фінансових ресурсів.
Впровадження сучасних технологій виробництва та переробки, розвиток агропромислових комплексів глибокої переробки для малих та середніх господарств.
Контроль механізмів реалізації продукції сільгоспвиробників.
Не може посередник заробляти більше, ніж виробник.
Розвиток мережі дошкільних установ як ключового чинника вирівнювання життєвих шансів дітей.
Відродження спеціальної, технічної та професійної освіти відповідно до потреб виробників.
Створення сучасних культурних центрів у кожному районі, розвиток музеїв та бібліотек, відродження мережі сільських клубів, комп’ютеризацію та інтернетизацію культурної спадщини.
Перетворення університетів на автономні освітньо-дослідні установи з заможними викладачами та студентами, які зможуть знайти роботу за спеціальністю в Україні.
Доступність якісних медичних послуг як у містах, так і селах України.
Зміщення акценту з госпіталізації на профілактику.
Особлива увага – соціально небезпечним захворюванням (серцево-судинної системи, онкологічним, ВІЛ-СНІД, туберкульозу).
Впровадження обов’язкової диспансеризації.
Гарантовану безкоштовну медичну допомогу соціально незахищеним верствам населення (діти, інваліди, пенсіонери, безробітні).
Нову якість медицини на засадах державно-приватного партнерства.
Забезпечити безпеку громадян України.
Визнати посягання на свободу, життя, здоров'я і власність громадян тяжкими злочинами і забезпечити невідворотність покарання за них.
Ухвалити Державну програму боротьби з бідністю.
Створити Державний фонд боротьби з бідністю.
Забезпечити кожному громадянину України отримання доходу від використання водних, земельних та інших природних ресурсів, що належать народу згідно з Конституцією України.
Забезпечити сприятливий підприємницький клімат, державну підтримку бізнесу, комфортні умови для інвесторів, партнерські стосунки між бізнесом та державою і захист бізнесу від тиску.
Забезпечити справедливе формування та розподіл коштів Державного бюджету України.
Ухвалити ефективний Закон про боротьбу з корупцією.
Забезпечити невідворотність покарання за корупційні дії.
Забезпечити народний контроль влади.
Забезпечити проведення відкритих конкурсів при призначенні на посади та можливість відкликання чиновників з посад народом.
Ухвалити Державну програму формування кадрового резерву для призначення на керівні посади в органах державної влади.
Забезпечити децентралізацію влади на користь місцевих органів завдяки розширення їхніх повноважень.
Забезпечити право громадян на справедливий і незалежний суд.
Спрямувати роботу правоохоронних органів виключно на захистосновних прав і свобод громадян та держави.
Провести реформу армії.
Ухвалити Військову доктрину України.
Створити сучасну державну контрактну армію.
Провести реформу системи охорони здоров'я на основі світового досвіду і забезпечити медичне обслуговування на світовому рівні.
Реформувати систему пенсійного забезпечення.
Гарантувати кожному пенсіонеру справедливупенсію.
Реформувати сільське господарство.
Забезпечити модернізацію сільського господарства на світовому рівні.
Забезпечити сучасну освіту і її світове визнання.
Гарантувати молодим спеціалістам працевлаштування та державну підтримку.
Ухвалити справедливий закон про мови, який при єдиній державній українській мові забезпечить вільний розвиток для мов усіх народів і народностей України.
Забезпечити справедливу національну політику у сфері культури і релігії.
Спрямувати зовнішню політику держави на захист інтересів народу України.
Усунення від влади усіх антидержавних політичних сил.
Заборона політичних партій, які є носіями тоталітарної ідеології чи є спадкоємцями КПРС.
Проведення люстрації кадрів.
Створення прозорої та підконтрольної суспільству політичної системи, яка унеможливить прихід до влади антиукраїнських сил.
Утвердження верховенства права, прав і свобод людини і громадянина, гарантоване забезпечення їх конституційних прав, у тому числі на: судовий захист через справедливий і неупереджений суд, надання та отримання інформації, через вільні та незаангажовані засоби масової інформації, можливість реалізації своїх природних та фахових здібностей, через усунення будь – яких владних перешкод.
Децентралізація влади і, в першу чергу, формування ефективної системи місцевого самоврядування з дієздатними територіальними громадами в її основі.
Ліквідація районних державних адміністрацій, як органів загальної компетенції і створення виконкомів райрад.
Формування ефективної системи державної влади.
Розбудова потужної новітньої української армії.
Відновлення системи державного оборонного замовлення.
Вступ до НАТО.
Повернення до військового обов’язку.
Децентралізація системи МВС.
Перетворення МВС у цивільний орган за Європейськими зразками.
Створення місцевої міліції та цивільних загонів захисту правопорядку на місцях.
Реформа прокуратури та системи слідства.
Забезпечення безпосередньої участі громадян у прийнятті важливих рішень як на державному так і місцевому рівнях.
Неухильне проведення політики Євроінтеграції, з кінцевою метою набуття членства у Європейському Союзі.
Проведення декриміналізації економіки через забезпечення функціонування прозорих механізмів ринку.
Запровадження реальних механізмів конкуренції.
Прийняття антикартельного закону.
Розвиток прозорого фондового ринку.
Проведення політики капіталізації громадян.
Зміцнення банківської системи, здатної забезпечити кредитування населення.
Запровадити політику створення робочих місць через підтримку власного виробника, створення внутрішнього ринку, а також лобіювання наших товарів та просування їх на закордонні ринки.
Проведення податкової та бюджетної реформ, зокрема: зменшити кількість податків і зробити їх зрозумілими для суспільства та необтяжливими для платників, усунути системи фіскальних перевірок бізнесу, перейти на спрощені автоматизовані системи адміністрування податків; децентралізувати бюджетну систему, забезпечити незалежність місцевих бюджетів від центрального, запровадити у повному обсязі програмно – цільовий метод формування бюджету, запровадити дієві механізми контролю бюджетних коштів, запровадити систему міжгалузевих балансів при плануванні.
Надавати підтримку діловій ініціативі громадян, малому і середньому бізнесу та фермерським господарствам на селі.
Заборонити вільний продаж орної землі.
Провести адміністративно-територіальну реформу, скоротити витрати на управлінській апарат.
Створення умов для функціонування і всебічного розвитку української мови, культури, традицій, а також надання гарантій розвитку мов національних і етнічних меншин.
Гуртування нації навколо українських духовних цінностей: розвиток українського театру, кіно, телебачення, книговидання, преси, електронних ЗМІ.
Утворення Єдиної Помісної православної церкви.
Реформа системи охорони здоров’я.
Запровадження єдиних стандартів медичного забезпечення по всій державі.
Запровадження системи страхової медицини.
Запровадити систему здорового способу життя, як комплексу заходів, що включає здорову екологію, екологічно чисті продукти, воду, повітря, а також можливість заняття фізичною культурою та оздоровленням.
Підтримка професійного спорту.
Трансформація системи освіти у навчально-виховну систему, яка має забезпечити не тільки отримання якісних знань, але і виховувати свідомого українського громадянина.
Активна і постійна співпраця з закордонним українцями у різних сферах суспільного життя.
Надання їм права вибирати своїх представників до парламенту України.
Найголовніше моє завдання на сучасному етапі – безпека громадян та захист України.
Я не дам Путіну поневолити Україну! Наші армія і спецслужби під моїм керівництвом найрішучіше припинятимуть сепаратистські шабаші і спроби розколу України.
Ті нечисленні громадяни України - які кличуть на нашу рідну землю іноземних окупантів, війну і кров - будуть позбавлені громадянства України.
Росія також дорого заплатить Україні за "незалежність" Криму! Я встановлю європейські ціни на поставку з України до Криму прісної води, газу, електроенергії.
Вартість транзиту російського газу до Європи становитиме 500 доларів за тисячу кубів, а не 10 доларів, як зараз.
Якщо Росія відмовиться платити – перекрию трубу.
Я звернусь до суду із ініціативою заборонити Компартію і Партію регіонів як посібників окупантів і спільників кривавого диктатора Януковича.
Ті так звані народні депутати України, які публічно підтримали окупацію частини України, будуть позбавлені мандатів і постануть перед судом.
В Україні буде заборонена трансляція російських ЗМІ - інструментів пропагандистської війни проти нашої країни.
Бюджет Збройних Сил України буде радикально збільшений.
Я переконаю наших союзників – США, ЄС, НАТО – реально виконати надані нам Будапештським меморандумом гарантії, зокрема, оснастити Українську армію найсучаснішою технікою та озброєнням.
За корупцію та саботаж у сфері оборони буде встановлене покарання за законами воєнного часу.
Перешкоджання руху і блокування військових і техніки прирівнюватиметься до державної зради.
На зовнішньополітичному напрямі Український народ вибір вже зробив, тому я негайно подам заявку на вступ до Європейського Союзу та НАТО.
Я денонсую антиукраїнські Харківські угоди 2010 року про продовження перебування ЧФ РФ в Криму та угоду 1997 року про базування цього флоту в Криму.
На час російської агресії і окупації Криму я запроваджу візовий режим з Росією.
Натомість з ЄС я домовлюся про встановлення безвізового режиму для громадян України і допомогу в обладнанні справжнього кордону з Росією.
Жителі Криму з російським паспортами, які голосували за від'єднання Криму від України, будуть позбавлені можливості отримувати візи до країн ЄС, пенсії і допомоги в державного бюджету України.
Боротьбу зі шкідниками та “паразитами” у владі почну негайно.
Попереджаю: в умовах військового часу діятиму жорстко! Жодних поблажок посібникам окупантів, казнокрадам, корупціонерам і брехунам!.
Я радикально зміню особовий склад правоохоронних органів.
Запроваджу відкликання депутатів всіх рівнів, посилю кримінальну відповідальність за хабарництво та зловживання владою, передбачу виборність суддів.
Позбавлю депутатів і чиновників космічних зарплат і пільг.
Будуть створені громадські трибунали присяжних з числа журналістів, експертів і громадських організацій, які повсюдно контролюватимуть владу.
Особливу увагу приділю викоріненню перевертнів та пристосуванців у новій владі.
Оголошую бій олігархам, які разом з продажними чиновникам довели Український народ до злиднів.
За мого президентства в Україні не буде олігархів! .
Я докорінно зміню корупційну і неефективну “радянську” систему влади та публічних послуг.
Будуть створені єдині багатопрофільні центри надання державних послуг - за грузинським досвідом.
На оформлення квартири, реєстрацію авто чи відкриття бізнесу треба буде максимум три години.
Державні послуги будуть максимально простими і прозорими.
Я максимально ліквідую дозвільні процедури, запроваджу електронне урядування, проведу інвентаризацію державного та комунального майна, створю відкритий усім реєстр власності.
Приватна власність - священна і непорушна! .
Разом із командою однодумців створю умови для відродження національного виробництва та розвитку ефективного міжнародного співробітництва.
Державний апарат перестане заважати малому та середньому, який витягне українську економіку з прірви.
Я знищу свавілля олігархів і монополістів – правила ведення бізнесу будуть одні для всіх! Лише вільний ринок із мінімальною державною регуляцією дасть змогу розвиватися Україні.
Головний критерій успішності в економіці – створення реальних робочих місць.
Гарантую перше робоче місце для молоді і програми перепідготовки для літніх людей.
Державна підтримка – не підприємствам олігархів, а лише тим національним виробникам, які мають план розвитку і здатні виробляти конкурентну продукцію.
Український споживач матиме максимальний захист своїх прав.
Я запроваджу сучасні європейські стандарти якості продукції і контролю за її виготовленням.
Тоталітарну адміністративну модель України, яка дісталася нам у спадок від Радянського Союзу, я максимально децентралізую і скорочу.
Натомість створю нові адміністративно-територіальні одиниці на основі не умовних кордонів, а реально існуючих економічних регіонів.
Я віддам максимальні повноваження і ресурси з центру на місця – зароблене буде залишатися в регіонах.
Зроблю адмінпослуги максимально наближеними до людей за місцем їх проживання.
За довідкою чи іншим документом не треба буде їхати в район чи обласний центр.
Оформлення спадщини на селі буде безкоштовним.
Будуть проведені перевибори Верховної Ради та усіх місцевих рад вже у цьому році.
Проведу кардинальну реформу державної служби – скорочення апарату, підвищення зарплати, запровадження відкритих конкурсів та люстрацію держслужбовців.
На держслужбі залишаться працювати лише чесні професіонали і патріоти.
Для цього я забороню продаж землі і ліквідую нелегальний земельний ринок, на якому збагачуються товстосуми та спекулянти.
Заборонимо іноземцям володіти і розпоряджатися нашими чорноземами.
Створю прозорий земельний кадастр, що унеможливить земельне рейдерство.
Основна ставка – на розвиток власної переробної промисловості! Будемо виробляти і продавати готову продукцію, а не сировину.
Вимагатиму від парламенту повернути пенсійний вік жінкам – 55 років.
Запропоную парламенту ухвалити закон, щоб робота у підсобному селянському господарстві і на базарі давала людям право на отримання пенсії.
Літні люди отримуватимуть гідне соціальне забезпечення.
Передбачу в бюджеті кошти на повернення громадянам України вкрадених у них комуністами заощаджень в Ощадбанку колишнього СРСР.
Ініціюю докорінне реформування сфери охорони здоров’я, освіти та культури, значне збільшення їх фінансування.
Медичні працівники, освітяни, працівники культури матимуть високі зарплати та гідні умови праці.
При народженні кожної дитини сім’я отримуватиме максимальну допомогу від держави.
Сім’ї з двома дітьми будуть визнані багатодітними і зможуть взяти пільгові кредити на придбання житла.
Також пріоритетно фінансуватимуться наукові дослідження, зокрема, у сфері енергозбереження та енергетики, фізики та хімії, біотехнологій та електроніки.
Першочерговим завданням сьогодні є вжиття невідкладних заходів щодо збереження територіальної цілісності України, забезпечення непорушності її кордонів, створення системи міжнародних гарантій і правової безпеки.
Потрібно реалізувати національні інтереси громадян України у всіх сферах життєдіяльності суспільства та у системі міждержавних відносин.
Час формувати та забезпечити взаємозв'язок усіх видів безпеки: політичної, економічної, соціальної, екологічної, воєнної, інформаційної.
Важлива єдина громадська позиція, чесність і порядність державних управлінців, правосвідоме населення, обороноздатна армія, стабільна система правопорядку в Україні.
Народ України очікує на правову і дієздатну систему суспільних відносин, в якій кожна людина має відчувати захист і розуміти свої перспективи, вірити в майбутнє незалежної України.
Громадяни гідні долучитися до управління державою та можуть виконувати функції контролю через самоврядні об’єднання.
Нам потрібні гармонізація гуманітарної сфери, розвиток місцевого самоврядування, нова модель державного управління, розмежування влади та бізнесу, оптимізація бюрократичного апарату, прозора система електронного урядування.
Нова Україна – це держава для кожної людини, в якій панують безпека, порядок, стабільність і впевненість в майбутньому.
Основою розвитку народногосподарського комплексу стане новий економічний курс, який передбачає перехід до інвестиційно-інноваційної сталої моделі зростання.
Україні потрібна економіка з високою доданою вартістю та дорогою робочою силою.
Настав час будувати умови для стимулювання збалансованого захисту та реалізації інтересів малого і середнього бізнесу, зменшення адміністративного та податкового тиску на суб'єктів підприємницької ініціативи, жорсткої протидії рейдерству.
Час будувати державу соціального добробуту.
В сфері соціальної безпеки важливим є забезпечення світових стандартів рівня життя і соціального забезпечення населення.
Соціальний добробут досягається шляхом подолання бідності та безробіття, створення умов для самореалізації молоді, залучення інвестицій та розвитку підприємництва.
Це є умовою попередження деструктивних соціальних конфліктів, боротьби із злочинністю, корупцією.
Слід створити дієві механізми громадського, правового і політичного контролю за діями влади.
Елементом такого контролю є можливість для громадян отримати вичерпну інформацію про рішення державних органів та органів місцевого самоврядування.
Такими ж відкритими мають бути кадрова політика і діяльність кожного чиновника і високопосадовця, його статки й доходи, витрати держслужбовців та їхніх сімей.
Стану гарантом збереження щойно відновленої парламентсько-президентської форми правління, за якої Уряд формується коаліцією фракцій та депутатів.
Не претендуватиму на повноваження більші, ніж ті, на які ви мене оберете.
Забезпечу повне перезавантаження влади.
Докладу всіх зусиль у рамках своїх конституційних повноважень, щоб до кінця 2014 року відбулися дострокові парламентські вибори суто на пропорційній основі за відкритими списками.
Має відбутися децентралізація влади.
Громади на місцях отримають більше прав і грошей на реалізацію повноважень.
Виконавча влада в областях належатиме не призначеним згори «губернаторам», а виконкомам, сформованих облрадами, обраними людьми.
При обов’язковому збереженні та зміцненні єдиного гуманітарного українського простору в мовно-культурній сфері, в освіті, в політиці історичної пам’яті обов’язково враховуватиметься специфіка кожного регіону.
Але Україна залишиться при цьому унітарною, соборною державою.
Міських голів пропонуватиму обирати в два тури, щоб на ці посади потрапляли не випадкові люди, а ті, які мають підтримку більшості громади.
У якості першочергового внесу до Верховної Ради закон про парламентську опозицію.
Структура власності ЗМІ стане прозорою, а конкурентне середовище в цій сфері – посилене.
Створення суспільного телебачення є на порядку денному як невідкладне питання.
Окремо наголошую на неухильному дотриманні прав всіх національних меншин.
Особливу увагу слід надавати захисту українців Криму та кримських татар як корінного народу Криму.
Керуватимуся статтею 10 Конституції, яка визначає українську мову як державну, але особливо наголошує на правах російської мови та гарантує вільний розвиток усіх мов.
Вважаю за доцільне з метою забезпечення єдності української політичної нації зберегти існуючий статус-кво в мовному питанні.
Можливість вільно подорожувати до Європи дасть якнайшвидше запровадження безвізового режиму з ЄС протягом уже першого року мого президентства.
До кінця ж терміну моїх повноважень розраховую добитися необхідних політичних рішень з боку ЄС та розпочати переговори про повноцінне членство України в Європейському Союзі, щоб жити в «сім’ї вольній, новій».
ЄС для нас не ціль, а інструмент, щоб змінити країну і запровадити в ній європейські стандарти.
Керуючись заповітом «і чужому научайтесь, й свого не цурайтесь», ретельно вивчив і обов’язково використаю позитивні досягнення країн Балтії, Польщі, Чехії, Словенії, Словаччини, Грузії.
Усі політичні програми, які ви досі читали, були про манну небесну, але вона так і не випала.
Звичайно, я за збільшення зарплат, пенсій і стипендій.
За збереження і примноження всіх соціальних виплат, передбачених чинним законодавством, «дітям війни», «афганцям», «чорнобильцям», інвалідам, одиноким мамам, сиротам.
Я за потужні грошові вливання в освіту.
За доступність кваліфікованої медичної допомоги для всіх громадян.
На все це витрачатимемо гроші, щойно ми їх отримаємо, збудувавши нову економіку.
І хоча управління економічними процесами належить до компетенції Уряду, Президент як гарант Конституції, прав і свобод зобов’язаний створити умови для вільної інноваційної економіки та соціальної справедливості.
Реформувати правоохоронну систему (суди, міліцію, СБУ, прокуратуру) – значить, створити передумови успішності всіх змін, в тому числі й в економіці.
Тільки незалежний суд може забезпечити захист прав та свобод і недоторканість власності, що важливо для притоку в країну інвестицій.
Антимонопольний комітет має стати ключовим економічним регулятором.
Зняти «корупційний податок» на економіку.
Соціально відповідальний бізнес має платити податки до бюджету, а не хабарі окремим чиновникам.
Кількість податків слід скоротити, ставки – зменшити, всі офшори - перекрити.
Ще на досить тривалий час зберегти систему спрощеного оподаткування для малого та середнього бізнесу.
Забезпечити доступ української продукції на світові ринки.
Якнайшвидше підписати економічну частину Угоди з ЄС (про зону вільної торгівлі) та в стислі терміни реалізувати її положення, які по суті є цілісним планом економічних реформ в Україні.
Аграрна галузь може стати точкою прориву для української економіки.
В Україні мають восторжествувати принципи правової держави та справедливості.
Ці принципи вимагають наявності прозорої і несуперечливої законодавчої бази, доступного, справедливого, неупередженого і змагального судочинства, невідворотності покарання за злочин, гарантій дотримання основних прав особи, обмеження втручання держави в приватне і громадське життя.
Антикорупційна люстрація судових, правоохоронних, податкових і митних органів.
Встановлення публічного контролю за призначенням і діяльністю суддів і створення системи їхнього автономного функціонування, незалежного від законодавчої та виконавчої гілок влади.
Формування професійного корпусу державних службовців, їх соціальний захист та посилення відповідальності.
Усвідомлення, що пропонувати та давати хабар так само аморально, як його вимагати та брати.
Утвердження в якості свого роду національної ідеї нетерпимості до корупції.
Для того, щоб громадяни жили безпечно, новий Президент повинен боронити країну від зовнішньої агресії.
Не допустити в суспільстві чвар і провокацій на ґрунті мови, ідеології, релігії.
Захистити кожну родину, місто, вулицю від насильства.
Пріоритетом стануть політична та дипломатична боротьба за повернення тимчасово окупованого Криму, збереження територіальної цілісності України, для чого глава держави повинен чути голос кожного регіону нашої соборної країни.
Планую істотне, в рази і порядки, збільшення витрат на відновлення, модернізацію та посилення Збройних Сил та інших структур, від яких залежить захист від зовнішньої агресії.
Зміцнення обороноздатності країни має стати загальнонаціональною справою, ділом всіх та кожного.
Наш ВПК здатний задовольнити більшість потреб армії і дати поштовх реіндустріалізації – відродженню промислового потенціалу України.
Майбутній вступ України до ЄС розглядаю в тому числі і як додаткову гарантію безпеки України в рамках єдиного європейського безпекового простору.
У той же час, громадяни України не зможуть почуватися у безпеці, поки ми не врегулюємо наші стосунки з Росією.
Використаю повною мірою весь свій дипломатичний хист та політичний досвід, щоб забезпечити деескалацію конфлікту, уникнути війни та зберегти мир, знайти прийнятні способи співпраці з Росією, насамперед економічної – але з урахуванням незворотності нашого європейського вибору та територіальної цілісності України.
Окремої ваги питання – забезпечення енергетичної незалежності, диверсифікація поставок газу.
Зниження споживання енергії – наша спільна справа, яка починається з такої простої дії, як, виходячи, вимкнути світло, а завершується модернізацією підприємств та виробництв із одночасним зниженням енергоємності.
Отже, я беру на себе зобов'язання, якщо ви довірите мені, відкрити своїм прикладом дорогу новим людям в державному управлінні, а потім відійти у сторону! .
Тому, якщо я дістану вашу довіру на виборах президента України, я докладу максимум зусиль для того, щоб кожен зміг проявити себе в реальному суспільстві рівних можливостей.
Держава Україна може і має стати «Швейцарією Східної Європи.
Україна повинна стати нейтральною державою, яка не входитиме до жодних військових блоків.
Але водночас в Україні обов'язково має бути своя армія — хоч і нечисленна, але високотехнічна, мобільна, дієва, здатна захищати свою землю!.
Україна гостро потребує великого Земельного банку.
Ми маємо широко відкрити двері побратимам і вихідцям з України, залучати їх не тільки особливими умовами в бізнесі, але й сприймати як активних співучасників побудови в Україні щасливого майбутнього.
Повинні бути негайно створені канали та інші ЗМІ іноземними мовами для роз'яснення того, що відбувається в Україні.
Необхідно приділяти більше уваги освіті, науці, новим технологіям.
Потрібно дати молоді якомога більше можливостей вступати до вищих навчальних закладів, стажуватися у великих науково-технологічних центрах, спілкуватися зі студентством Європи та Америки.
Необхідно жорстке квотування: не менше третини посад у всіх установах повинні обіймати люди у віці до 30 років! Для того щоб об'єднати країну, треба перейти до земельного устрою України, треба реально провести адміністративну реформу, передавши переважну частину прав на місця.
Треба відмовитися від радянського атавізму – поділу на області за кількістю комуністів в окрузі (а саме так і відбувався за радянської влади поділ на області і райони).
Землі мають згуртуватися у більші одиниці, їх може бути 6—7, максимум, так історично склалося в Україні.
Не треба розпалювати конфлікт, а потрібно докладати максимум дипломатичних методів, щоб міжнародна спільнота не визнала Крим у складі РФ, щоб Україна була єдиною і неділимою.
Ми повинні стати країною із заможними громадянами, розвиненою економікою і вільним громадським суспільством, а для цього у нас є величезний потенціал.
Ми повинні стати країною, де слова «корупція», «кумівство», «крадіжка», «збагачення будь-яким чином» мають бути викреслені з лексикону, а на їхнє місце прийдуть визначальні слова «працьовитість», «процвітання», «мир і злагода», «земля і люди»! .
Забезпечення розкриття всіх справ щодо масових вбивств в період протистояння з притягненням до відповідальності не тільки виконавців але й замовників незалежно від посади та місця їх знаходження.
Повернення державі всіх коштів, які отримані злочинним шляхом, та притягнення до відповідальності осіб, які скоїли пов’язані з цим злочини.
Створення професійного антикорупційного комітету, якому будуть надані повноваження контролювати діяльність співробітників державних органів по всій Україні для повного усунення корупції у всіх гілках влади.
Комітет буде підпорядковано безпосередньо Президенту України.
Надання можливості громадянам здійснювати вплив при призначенні співробітників державних органів, а також можливості ініціювати їх зняття з посади.
Запровадження системи щорічній атестації співробітників державних органів з використанням детектора брехні.
Значне посилення відповідальності за отримання, дачу та схиляння до дачі хабарів.
Здійснення реформування дозвільної системи за для максимального її спрощення и уникнення необхідності отримання різних дозволів, ліцензій та інших дозвільних документів.
Запровадження «електронного уряду», що дозволить скасувати існуючі бюрократичні процедури та корупційні схеми при зверненнях громадян до державних органів.
Оптимізація кількості та штатної структури державних органів усіх рівнів, що забезпечить значне зниження витрат на їх утримання.
Підвищення рівня оплати праці держслужбовцям до середньоєвропейського рівня, що дозволить залучати на державні посади професіоналів з бізнес-середовища та скасує потребу в отриманні хабарів за наявністю підвищеної відповідальності.
Реалізація відкритих конкурсів та забезпечення прозорості щодо відведення та продажу земельних ділянок як в межах міст та селищ, так і за їх межами, що унеможливить зловживання з боку посадових осіб.
Зняття депутатської недоторканності, що забезпечить відповідальність та рівність перед законом усіх громадян.
Забезпечення голосування депутатів Верховної Ради та депутатів інших рад за ідентифікацією відбитків пальців, що унеможливить здійснення голосування без наявної присутності депутата та як наслідок унеможливить фальсифікацій голосування.
Розширення повноважень місцевих рад та збереження 50% податкових відрахувань в розпорядженні місцевих рад, що забезпечить ефективний розвиток регіонів країни.
Реалізація програм жорсткого скорочення витрат на обслуговування та утримання держслужбовців на всіх рівнях.
«Податкова амністія» та здійснення легалізації грошових коштів громадян з нульовою ставкою оподаткування.
Зменшення більш ніж в три рази єдиного соціального внеску до рівня 10%, а також значне зменшення податку на доходи фізичних осіб та запровадження регресивної системи його нарахування з 10% до 5%, що дозволить легалізувати оплату праці та уникнути оплати у «конвертах».
Зменшення податку на додану вартість (ПДВ) до рівня 10%, а також запровадження регресивної системи розрахунку єдиного податку та податку на прибуток для юридичних осіб з 10% до 5%, що ініціює виведення бізнесу з тіні.
Запровадження податкових канікул для галузі інформаційних технологій, а також сприяння у створенні бізнес інкубаторів.
Організація всіх державних закупівель виключно в єдиній, електронній та прозорій on-line системі з уникненням безпосереднього контакту с держслужбовцями, що дозволить значно скоротити витрати держави та усунути можливість корупційних схем та зловживання службовим положенням.
Забезпечення можливості кредитування малого та середнього бізнесу по європейськім відсотковим ставкам на рівні не більш ніж 8% річних.
Забезпечення стабілізації розрахункового курсу національної валюти по відношенню до іноземних валют.
Створення відкритого акціонерного товариства «Укренерго», яке буде займатися видобутком на території України газу та нафти, транспортуванням імпортованого газу та розповсюдженням газу та нафти взагалі.
Права власності на зазначене підприємство буде розподілятися між державою (51% власності підприємства) та усіма громадянами України віком від 18 років (49% власності підприємства).
Реформування газотранспортної системи України шляхом на створенням Закритого Акціонерного Товариства с подальшим рівномірним розподілом акцій серед всіх громадян України.
Створення потужної національної авіакомпанії.
Всебічне сприяння розвитку та збагачення більшості громадян суспільства.
Скорочення імпорту газу на 80% за рахунок реалізації програм з енергозбереження та за рахунок суттєвого розвинення видобутку власних корисних копалин.
Реорганізація вугільної галузі та підвищення її ефективності, що сприятиме припиненню існуючому зараз імпорту вугілля, створення нових робочих місць та збільшенню розмірів оплати праці на сході нашої країни.
Стимулювання використання джерел альтернативної енергії в тому числі за рахунок часткового до 25% фінансування придбання населенням обладнання для видобутку альтернативної енергії.
Запровадження щорічної атестації суддів усіх рівнів з використанням детектора брехні.
Забезпечення діяльності «суду присяжних», що дозволить мати представників громадськості при судових розглядах.
Підвищення рівня оплати праці суддів, що дозволить уникати необхідність отримання хабарів.
Забезпечення відповідальності суддів за винесення заздалегідь хибного рішення та отримання або схиляння до дачі хабара.
Забезпечення виплати мінімальних пенсій на рівні середньої заробітної плати, тобто не менш ніж 3000 грн.
Нарахування жінкам надбавки до пенсії за третьою дитину в розмірі 25% від нарахованої пенсії.
Збільшення розміру виплати державної допомоги за народження третьої дитини в півтора рази, тобто до рівня не менш ніж 185000 грн.
Спрощення системи усиновлення дітей з дитячих будинків, та запровадження системи державних виплат за усиновлення ідентичній системі виплат при народженні дітей.
Запровадження прозорої та ефективної державної системи іпотечного кредитування з відсотковою ставкою на рівні 5% та частковою компенсацією вартості житла не менш ніж на 25%.
Організація будівництва соціального житла та реалізація справедливих програм забезпечення певних верств населення таким житлом.
Значне підвищення рівня утримання засуджених громадян до європейського рівня в тому числі за рахунок будівництво нових та реконструкції старих місць позбавлення волі.
Побудова відносин з іншими державами виключно на засадах взаємовигідного партнерства та з урахуванням національних інтересів та побажань громадян України, які можуть бути отримані шляхом проведення всеукраїнських референдумів.
Запровадження всебічної евроінтеграційної політики з перспективою повноцінного членства в Європейському Союзі.
Побудова ефективної та взаємовигідної системи обміну досвідом меж державами з подальшим запровадженням в різних галузях.
Запровадження можливості отримання громадянства інших країн без втрати громадянства України.
Встановлення десятилітнього періоду навчання в загальноосвітніх школах.
Розвиток професійних технічних училищ (ПТУ) та забезпечення сучасного рівня навчання з урахуванням потреб сучасного бізнесу з гарантією подальшого працевлаштування випускників.
Реформування та впровадження програм навчання в вищих навчальних закладах, орієнтовних на потреби сучасного бізнесу та запровадження дистанційного навчання з системою постійного контролю знань.
Збільшення в півтора рази кількості місць на бюджетній формі навчання в вищих навчальних закладах.
Реалізація ефективної системи державних стипендій для видатних учнів на отримання освіти за кордоном.
Підвищення у півтора рази рівня оплати праці співробітникам галузі освіти та легалізація репетиторства.
Запровадження системи загального медичного страхування з виключно цільовим та прозорим використанням коштів на медичне забезпечення та розвиток галузі.
Зниження вартості ліків в середньому на 20% за рахунок змащення корупційних схем.
Підвищення у півтора рази рівня оплати праці співробітникам медичної галузі.
Популяризація, реконструкція та відкриття нових спортивних шкіл, що забезпечить розвиток талановитих дітей та значно покращить представлення України на міжнародних змаганнях у майбутньому.
Значне підвищення якості підготовки власних спортсменів та забезпечення максимальної присутності громадян України в спортивних клубах та командах без залучення громадян інших держав.
Підвищення у півтора рази рівня оплати праці військовослужбовцям.
Забезпечення покращення житлових умов військовослужбовців за рахунок надання їм довгострокового безвідсоткового кредиту та компенсацією 50% вартості житла за рахунок держави.
Реалізація ефективної програми підтримки кадрового резерву в стані бойової готовності.
Значне збільшення виробництва та експорту зброї, що забезпечить додаткове значне фінансування оборонної галузі та забезпечить створення нових робочих місць.
Забезпечення свободи слова та недопущення будь-якого утиску або перешкоджання професійній діяльності журналістів.
Надання можливості громадянам здійснювати вплив при призначенні керівників державних засобів масової інформації, а також можливості ініціювати їх зняття з посади.
Сприяння встановленню громадського контролю за діяльністю засобів масової інформації.
Сприяння створенню та розвитку громадського телебачення та радіо, яке буде розповсюджувати не ангажовану та вільну від тиску інформацію.
Забезпечення проведення загальноукраїнських референдумів стосовно питань вступу до міжнародних організації, питань державного устрою, федералізації тощо.
Запровадження голосування за ідентифікацією відбитків пальців на виборах до Верховної Ради, місцевих рад, виборах мерів, виборах Президента та референдумах, що назавжди забезпечить прозорість виборчої системи.
Проведення атестації членів виборчих комісій всіх рівнів безпосередньо перед виборами та після їх закінчення з використанням детекторів брехні.
Значне посилення відповідальності членів виборчих комісій за зловживання службовим положенням або за порушення виборчого законодавства.
Пропаганда фашизму і політичного екстремізму повинна бути заборонена, поставлена поза законом діяльність подібного роду організацій.
Враховуючи об’єктивно існуючі відмінності між різними регіонами країни та з метою збереження цілісності України комуністи пропонують здійснити поетапний перехід до федеративного устрою України.
Буде збережений і зміцнений державний статус української мови, а російській мові надано статус другої державної.
З метою забезпечення всебічного розвитку країни наша партія запропонувала конкретну програму економічних перетворень - Антикризову програму.
У боротьбі за відновлення суверенітету і незалежності країни зовнішньополітичний курс країни буде визначатися виключно інтересами громадян України, її національними інтересами.
Пріоритетом зовнішньої політики буде підтримка рівноправних, взаємовигідних відносин України з усіма країнами, розширення числа союзників і постійних партнерів.
Необхідно зробити все для відновлення добросусідських відносин з державами СНД, насамперед з Росією, Білоруссю і Казахстаном.
Інтересам країни на даному етапі найповніше відповідає нейтральний, позаблоковий статус України.
Сьогодні найважливішим, невідкладним завданням є відновлення нормальних, добросусідських відносин з Російською Федерацією, мирне врегулювання конфлікту, який завдав величезної шкоди нашим обом країнам, їх позиціям у світі.
Відроджувати Збройні сили почнемо з забезпечення військовослужбовців житлом, гідним рівнем матеріального забезпечення та соціальних гарантій.
Оборонно-промисловий комплекс країни буде працювати насамперед на забезпечення вітчизняних Збройних сил сучасною бойовою технікою та озброєнням.
Вважаю за необхідне забезпечити, щоб у країні працювала сила закону, а не право сили.
Будь-які незаконні збройні формування, під яким би прапором вони не виступали, будуть роззброєні, а їх учасники, які вчинили злочини, притягнуті до відповідальності.
Держава гарантуватиме громадянам спокій і захищеність.
Наша незмінна позиція полягає в тому, що Україна - це багатонаціональна держава, де не повинно бути місця проявам переваги однієї нації над іншою, расизму, будь-яким формам ксенофобії.
Право громадян на свободу думки, свободу вираження політичних і релігійних поглядів повинне не тільки декларуватися, але і строго дотримуватися.
Затвердити нову воєнну доктрину, яка відповідає сучасним військовим загрозам та дозволить дати гідну відсіч військовій агресії проти України.
Підвищити витрати країни на оборону та державне замовлення для армії до 5% ВВП.
Створити добре оснащену, сучасну професійну контрактну армію та боєздатну Національну гвардію.
Розпочати будівництво житла для військовослужбовців та їх родин, зокрема для тих, хто виконував свій військовий обов’язок в АРК.
Надати статус учасника бойових дій усім військовослужбовцям, які не зрадили присязі на вірність народу України в АРК.
Надати відчутну державну фінансову допомогу сім’ям поранених і загиблих військовослужбовців в АРК.
Підписати вже до кінця 2014 р.
в повному обсязі Угоду про Асоціацію України з Європейським Союзом, включно із зоною вільної торгівлі та безвізовим режимом для громадян України.
Створити механізм координації політики євроінтеграції.
Домогтися членства України в Європейському Союзі у найкоротші терміни.
Посилити співробітництво з ЄС у сфері Спільної політики безпеки і оборони та Спільної зовнішньої і безпекової політики.
Ратифікувати Римський статут для забезпечення Україні права звернення в Міжнародний кримінальний суд у м.
Гаага.
Звернутися до Суду для зупинення військового захоплення України та притягнення до відповідальності тих, хто вчинив злочини проти людяності.
Звільнити Крим від російської окупації.
Добиватися компенсації за завдані збитки Україні в Криму через міжнародні суди.
Ліквідувати всі елементи залежності України від Росії — енергетичної, економічної, інформаційної.
Побудувати дружні відносини з непутінською, демократичною Росією.
Створити власний замкнений ядерно-паливний цикл.
Збільшити видобуток вітчизняних нафти та газу, розвивати галузь альтернативної енергетики.
Зробити основним пріоритетом енергозбереження та прозорість енергетичного сектора.
Після того як українці, ризикуючи своїми життями, довели, що вони гідні жити у європейській, демократичній країні, політики більше не мають права ізолювати їх від впливу на ухвалення державних рішень.
Воля громадян повинна бути вище волі політиків і враховуватися постійно, а не лише раз на 5 років, коли люди віддають свій голос за кандидатів на виборах.
Запровадити механізм приватного обвинувачення, коли громадяни можуть напряму звертатися до суду для притягнення до відповідальності чиновників, які порушують права людини та закони.
Провести люстрацію і притягти до відповідальності суддів, прокурорів, працівників міліції, всіх посадовців, причетних до політичних переслідувань, порушень прав людини, неправосудних рішень, невиконання рішень Європейського суду з прав людини та до корупції.
Скасувати недоторканість народних депутатів, суддів та Президента України.
Запровадити дієвий механізм імпічменту Президента.
Запровадити механізм відкликання народного депутата та щорічне декларування чиновниками своїх доходів та видатків.
Вдвічі скоротити витрати на утримання влади.
Забезпечити безумовне виконання норми Конституції щодо права громадян на проведення мирних зібрань та протести без будь-яких дозволів та обмежень.
Заборонити використання міліцейських спецпідрозділів для будь-якого обмеження цих прав.
Розширити межі застосування Закону «Про доступ до публічної інформації» та відповідальність за його невиконання.
Закріпити створення незалежних експертних громадських рад при органах влади із правом голосу та функціями здійснення громадського контролю.
Запровадити економічну політику, керуючись принципами «Акту малого бізнесу для Європи».
Зменшити на порядок кількість дозвільних документів і ліцензій для ведення бізнесу.
Запровадити заявницький принцип відкриття власної справи.
Достатньо лише повідомити контролюючі органи і розпочинати бізнес.
При створенні нових виробничих потужностей та робочих місць в Україні — звільняти інвесторів від податків при реалізації продукції на експорт.
Сповідувати принцип найменшого втручання держави в справи бізнесу.
Ліквідувати податкову міліцію.
Запровадити систему електронного Уряду, у т.
ч.
електронний документообіг та дистанційну форму надання послуг, коли кожна людина може звернутись до органів влади за допомогою Інтернету.
Ухвалити новий закон про державні закупівлі без корупції.
Визначити одним із головних пріоритетів держави недопустимість продажу неякісних продуктів харчування та питної води.
Запровадити тотальну перевірку їх якості.
Провести державний екологічний аудит підприємств, провести їх примусову реконструкцію та модернізацію задля забезпечення екологічної безпеки країни.
Радикально зменшити кількість існуючих податків та зборів — із більш ніж ста до семи, а процедуру їх сплати — максимально спростити.
Після стабілізації соціально-економічної ситуації розглянути питання про зменшення ставок основних податків.
Встановити податкове сприяння підприємствам, які вкладають кошти в розвиток високотехнологічного виробництва та IT-сфери.
Демонополізувати економіку шляхом переходу від олігархічної системи до економіки середнього класу.
Продовжити мораторій на продаж сільськогосподарських земель.
Право володіння землею надавати тільки українським громадянам та обмежити концентрацію землі в одних руках.
Річну орендну плату за сільськогосподарську землю законодавчо закріпити на рівні 10% її ринкової вартості.
Продовжити безкоштовну видачу актів права власності на землю.
Запровадити накопичувальну пенсійну систему, ліквідувати спеціальні пенсії та пільги для всіх високопосадовців.
Поступово збільшити розмір прожиткового мінімуму, який повинен відповідати реаліям сучасного життя.
Заборонити стягувати пеню за заборгованість із комунальних платежів, поки істотно не підвищиться рівень життя громадян.
Забезпечити гарантований рівень первинної та невідкладної медичної допомоги за рахунок бюджетного фінансування.
Надати пільги роботодавцям, які добровільно фінансуватимуть медичне страхування своїх робітників.
Запровадити фінансову та економічну політику, яка призведе до суттєвого зниження відсоткової ставки по кредитах на розвиток підприємництва.
Надати широкі повноваження, зокрема, право на провокацію хабара незалежному Національному антикорупційному бюро.
Надати громадянам право вести приховану аудіо- відеореєстрацію під час спілкування з корумпованими чиновниками та звертатися напряму в оновлені, чесні суди для притягнення корупціонерів до кримінальної відповідальності.
Перевірити відповідність витрат і вартості майна чиновників та членів їхніх сімей задекларованим доходам.
Запровадити податок на розкіш не лише для фізичних, але й для юридичних осіб, на яких чиновники-корупціонери записують своє майно, уникаючи оподаткування.
Здійснити ревізію та міжнародний аудит результатів державних закупівель і приватизації, здійснених попередньою владою.
Арештувати і повернути Україні незаконно відчужену власність та кошти держбюджету, які корупційним шляхом були виведені за кордон.
Перекрити канали виведення олігархами з України в офшори мільярдів доларів.
Змусити олігархів сплачувати податки у повному обсязі в Україні.
Відкрити по всій країні мережу «універсамів адмінпослуг», щоб громадянин в одному місці, в зручний для себе час, без черг та хабарів міг отримати пакет адміністративних послуг від держави.
Відновити самостійність судової влади та незалежність суддів, поставити їх під контроль суспільства.
Створити рівні можливості для захисту своїх прав і свобод громадянами через суд, незалежно від їхнього соціального статусу чи майнового стану.
Провести реформу пенітенціарної системи, яка в сучасній Україні перетворилася з виправної на систему тортур та знущань над особистістю.
Істотно скоротити кількість ув’язнених, засуджених за незначні злочини, — сидіти в тюрмах повинні тільки справжні злочинці, які становлять реальну загрозу для суспільства, а не середній клас, який відмовляється платити хабарі.
Розширити повноваження та фінансову самостійність регіонів відповідно до Бюджетного кодексу, підготовленого моїм урядом у 2009 році.
Більшість зароблених регіонами коштів повинні залишатися на місцях, а не перераховуватися в Київ.
Провести реформу місцевого самоврядування, значно розширивши права регіонів у відповідності з принципом субсидіарності та Європейською хартією місцевого самоврядування.
Скасувати місцеві державні адміністрації, надавши право обласним та районним радам формувати власні виконавчі комітети.
Зберегти статус української мови як єдиної державної.
Гарантувати російській мові, іншим мовам національних меншин офіційний статус в регіонах, де за це виступає переважна більшість громадян.
Сприяти загальному порозумінню між церквами, гарантувати рівні права та однакове ставлення до всіх релігійних конфесій, не допускати втручання держави у внутрішні справи церков.
Забезпечити відразу після стабілізації фінансово-економічної ситуації — підвищення стипендій для студентів до рівня прожиткового мінімуму, їх регулярну індексацію.
Запровадити державні гранти на отримання вищої освіти як в Україні, так і у провідних університетах світу.
Вдосконалювати систему зовнішнього незалежного оцінювання, як доведену на практиці гарантію захисту від корупції при вступі до вузу.
Заборонити платні послуги для студентів-бюджетників.
Виключити можливості свавільного підвищення оплати навчання для студентів- контрактників.
Гарантувати перше робоче місце випускникам ВНЗ, котрі навчалися за держзамовленням.
Відновити роботу закритих попередньою владою шкіл та дитсадків, почати повернення їх приміщень місцевим громадам.
Припинити шкідливу діяльність Тимчасового Уряду.
Сформувати Уряд професіоналів, незалежно від їхніх політичних поглядів.
Негайно розпустити будь-які незаконні збройні формування, незважаючи на їх територіальну та політичну належність.
Прибрати зброю з вулиць.
Стабілізувати курс національної валюти.
Зупинити інфляцію, яка стрімко наближається.
У найкоротший термін ухвалити необхідні законодавчі акти та провести прямі вибори губернаторів.
Провести реформу місцевого самоврядування.
Досягти максимально можливої культурної та економічної автономії для регіонів.
Провести дострокові вибори до законодавчої влади всіх рівнів.
Заборонити партіям формувати закриті списки.
Закріпити в Конституції України статус російської мови як другої державної.
Повернути правовий статус іншим регіональним мовам.
Реформувати правоохоронну систему.
Створити ефективну систему професійного і громадського контролю за діяльністю правоохоронних органів.
Створити ефективну компактну армію на контрактній основі.
Фундамент армії мають складати сили оперативного реагування.
Реформувати державний апарат.
Ліквідувати підґрунтя для виникнення корупції.
Запровадити персональну відповідальність депутатів усіх рівнів.
Запровадити процедуру відкликання депутатів та імпічменту Президента України.
Провести судову реформу.
Країні необхідне ефективне і справедливе правосуддя, в іншому випадку будь-які економічні та адміністративні реформи не матимуть сенсу.
Провести повномасштабні економічні реформи.
Впровадити державні програми з переорієнтації українських підприємств на європейські ринки збуту та перехід на європейські технічні стандарти.
Створити в країні позитивний інвестиційний клімат.
Вивести країну на рівень першої десятки країн зі сприятливими умовами для ведення бізнесу.
Розпочати реалізацію великих інвестиційних проектів з метою ліквідації безробіття.
Кредити використовувати не на проїдання, а на будівництво доріг і мостів.
Гарантувати виплату допомог і пенсій.
Забезпечити програми для підтримки соціально незахищеного населення країни.
Створити умови для розвитку інноваційних галузей економіки.
Розробити план зниження енергетичної та сировинної залежності країни від Росії.
Україні необхідно сформувати жорстку та самостійну зовнішню політику, використовуючи зіткнення інтересів та особливе буферне положення країни як інструмент впливу.
Припинити безглузді пошуки зарубіжних покровителів.
Законодавчо закріпити єдиний ефективний принцип міжнародної політики країни – прагматичне використання міжнародних відносин в інтересах України та її народу.
Відновити переговорний процес з усіх сфер діяльності з Росією на прагматичній основі та в інтересах України.
Розробити план відновлення територіальної цілісності країни в дотеперішніх кордонах.
Визначити європейський україноцентризм стратегічним курсом Держави: Україна прагне стати не лише географічним, але й геополітичним центром Європи.
Спрямувати зовнішньополітичні зусилля на побудову тісної політико- економічної співдружності з природними союзниками – країнами Балто-Чорноморської геополітичної осі (Швеція, Норвегія, Фінляндія, Литва, Латвія, Естонія, Польща, Болгарія, Туреччина, Грузія в перспективі – Білорусь та ін.
).
Завершити делімітацію та демаркацію державних кордонів України, у тому числі – морських.
Встановити державні кордони в односторонньому порядку в разі подальшого зволікання Росії.
Забезпечити належну прикордонну охорону.
Запровадити візовий режим з Росією та безвізовий режим з державами ЄС.
Вимагати виключити Російську Федерацію з усіх міжнародних організацій, принципи яких вона порушила.
Вийти з членів та спостерігачів усіх наддержавних утворень, де домінує Москва, передовсім СНД.
Вимагати від держав, які гарантували безпеку та недоторканність кордонів України в обмін на відмову від ядерної зброї (Будапештський меморандум 1994 р.
), дієвих, а не паперових гарантій.
Укласти двосторонні угоди зі США та Великою Британією про негайну військову допомогу Україні в разі збройної агресії.
Розпочати реальні, а не декларативні дії з інтеграції України до євроатлантичних структур безпеки: очистити владу та силові структури від агентури Москви; знешкодити фінансовані РФ підривні організації; погасити осередки сепаратизму; нейтралізувати територіальні претензії до України; забезпечити виведення російських військових баз з української території; негайно реформувати та розбудовувати ЗС та ВМС України.
Вимагати від країн-членів НАТО вигідних для України умов, чітких гарантій та конкретних термінів можливого вступу України до Альянсу.
Прискорити підписання економічної частини Угоди про Асоціацію з ЄС – угоди про повну та всеосяжну зону вільної торгівлі.
Здійснити необхідний комплекс заходів (дипломатичних, юридичних, військових тощо) для визволення Криму від окупації.
Ухвалити державну програму інтеграції в українське суспільство його кримської частини, що передбачало б економічну, транспортну, культурну, інформаційну та освітню інтеграцію.
Встановити фінансування ЗСУ на рівні 5% від ВВП (до подолання технічного відставання ЗСУ від країн-сусідів), враховуючи нагальну потребу реформування та переозброєння війська.
Відновити престижність служби у ЗСУ та інших військових формуваннях.
Збільшити грошове утримання військовослужбовців.
Розв’язати проблему забезпечення їх житлом шляхом надання державою пільгових кредитів на його придбання.
Розбудовувати власний військово-промисловий комплекс для забезпечення ЗСУ сучасним вітчизняним озброєнням та ефективної участі України у світовому ринку зброї.
Припинити військово-технічне співробітництво з РФ та оперативно налагодити взаємовигідну співпрацю з іншими державами.
Забезпечити суворий контроль за ціноутворенням і надходженням виручених коштів від торгівлі зброєю до державного бюджету України.
Припинити практику бездумного знищення сучасних ефективних зразків озброєння на вимогу інших держав або його продажу на шкоду Україні.
Розробити і планомірно впровадити нову програму реформи та побудови українського війська, яка забезпечить реальну обороноздатність держави.
Створити високотехнічну і професійну контрактну армію – регулярні війська.
Заснувати народний резерв ЗСУ.
Створити систему вишколу та мобілізації резервістів (за швейцарським зразком).
Відновити систему початкової військової підготовки та цивільної оборони у загальноосвітній школі та мережу військових кафедр у вишах.
Створити ефективну контррозвідувальну службу для гарантування безпеки українського запілля та боротьби проти диверсантів і саботажників імовірного противника.
Залишити за собою право на відновлення ядерного статусу України у зв'язку з порушеннями Будапештського меморандуму Росією (одним з гарантів безпеки України).
Відновити тактичний ракетно-ядерний арсенал.
Звернутися до США та Великої Британії по сприяння та допомогу в ядерній програмі України.
Підпорядкувати Національну гвардію Верховному Головнокомандувачу.
Дозволити усім психічно здоровим та несудимим громадянам України вільно набувати і володіти вогнепальною і холодною зброєю.
Реформувати правоохоронні органи за грузинським зразком.
Скоротити втричі МВС та інші правоохоронні органи.
Спрямувати вивільнені людські та матеріальні ресурси на розбудову ЗСУ.
Запровадити кримінальну відповідальність за будь-які прояви українофобії.
Скасувати депутатську, суддівську та президентську недоторканність щодо кримінальних та економічних злочинів.
Заборонити притягнення до юридичної відповідальності депутатів усіх рівнів за їхню політичну позицію, висловлювання і характер голосування в радах та їхніх органах (окрім випадків антиукраїнської, антидержавної, українофобської діяльності).
Запровадити максимальні покарання за економічні злочини, корупцію та завдання збитків державі в особливо великих розмірах.
Боротися з виведенням капіталів в офшори, зокрема шляхом перегляду угод про уникнення подвійного оподаткування доходів і майна.
Ухвалити антикорупційний Закон про контроль не тільки доходів, але й видатків державних посадовців та членів їхніх сімей.
Запровадити в кримінальному законодавстві принцип "що вища державна посада, то вищий рівень відповідальності за скоєний злочин".
Відшкодовувати моральні або матеріальні збитки, яких зазнає особа через неправомірні рішення органів державної влади, місцевого самоврядування та дії посадовців, у повному розмірі коштом винуватців.
Відшкодовувати збитки за неправомірне судове рішення коштом судді, що його ухвалив.
Провести люстрацію влади.
Усунути від влади аґентуру КҐБ-ФСБ та держслужбовців, які працювали на керівних посадах в органах окупаційної совєтської влади та антинародного режиму Януковича та віддавали злочинні накази.
Оприлюднити списки аґентів КҐБ СССР – ФСБ РФ, які перебували або перебувають на державній службі та на інших суспільно значущих посадах в Україні.
Призначати на звільнені після люстрації вакансії молодих фахівців, випускників українських вишів, відібраних за принципами патріотизму і професіоналізму.
Встановити обов'язкову перевірку держслужбовців та кандидатів на виборні посади з допомогою "детектора брехні" на причетність до корупційних дій, співпраці з іноземними спецслужбами та наявність подвійного громадянства.
Винести на всенародне обговорення проект Конституції, згідно з яким Українська Держава є президентською республікою, Президент України є главою Держави, головнокомандувачем ЗСУ і безпосередньо очолює Уряд України.
Скоротити термін перебування на посаді Президента України до чотирьох років (одна і та сама особа може обіймати цю посаду не більше ніж два терміни поспіль).
Запровадити обрання: місцевих суддів – громадою строком на 5 р.
, суддів апеляційних судів – з'їздом суддів місцевих судів строком на 7 р.
, суддів Верховного Суду – з'їздом суддів України строком на 10 р.
Запровадити пропорційну систему виборів до парламенту за відкритими виборчими списками.
Забезпечити рівний доступ усіх учасників виборів до ЗМІ для висвітлення своїх програмних засад, дебатів тощо.
Заборонити платну політичну рекламу у ЗМІ за три місяці до початку та впродовж усієї виборчої кампанії.
Забезпечити територіальним громадам право відкликати депутатів місцевих рад, суддів місцевих судів та право висловити недовіру голові виконавчого комітету, землевпоряднику і керівникові відділу внутрішніх справ шляхом референдуму.
Підвищити роль місцевого самоврядування шляхом перерозподілу повноважень та фінансових ресурсів між центральними органами влади і місцевими громадами за принципом формування бюджету: "знизу вгору".
Запровадити якнайширше пряме народовладдя у територіальних громадах – референдуми, плебісцити, загальні збори тощо.
Проводити місцеві референдуми з життєво важливих питань.
Запровадити механізм вета громади щодо рішень органів місцевого самоврядування.
Ліквідувати обласні та районні держадміністрації.
Передати їхні повноваження виконкомам місцевих рад.
Ухвалити програму енергонезалежності України за принципом: "зменшення споживання, збільшення видобутку, диверсифікація джерел".
Диверсифікувати імпортні джерела енергоносіїв: не більше ніж 30% від однієї країни-постачальника.
Ліквідувати монополію іноземних енергетичних компаній на українському ринку.
Встановити сувору пропорційну залежність цін за транзит російського газу територією України та за оренду підземних газових сховищ відповідно до відпускних цін на газ для України.
Ухвалити державну програму розвитку та впровадження альтернативної енергетики: дизпаливо з вугілля, біопаливо, вітрова, сонячна та гідроелектроенергія.
Ліквідувати соціальну прірву між багатими та бідними шляхом стимулювання розвитку середнього класу (дрібні та середні підприємці, високооплачувані фахівці, у т.
ч.
працівники бюджетної сфери – лікарі, вчителі та ін.
), який становитиме не менше ніж 60% від працездатного населення.
Забезпечити безвідсоткові цільові державні кредити на відкриття власної справи (малого бізнесу) та максимально спростити дозвільну систему.
Запровадити соціально справедливу спрощену систему оподаткування.
Зменшити фіскальний тиск на всі верстви суспільства, які виробляють національний продукт, зокрема на дрібне та середнє підприємництво.
Запровадити прогресивну шкалу оподаткування за принципом: "малий бізнес – малі податки, великий бізнес – великі податки".
Ухвалити Закон про стратегічні підприємства та стратегічні галузі виробництва.
Заборонити приватизацію стратегічних підприємств і повернути у державну власність раніше приватизовані.
Гарантувати державний контроль над природними монополіями.
Ліквідувати приватні монополії та олігополії.
Зобов'язати осіб, які вивели капітали в офшори, повернути їх в Україну та сплатити з них усі належні податки.
Націоналізувати підприємства, заарештувати банківські рахунки та конфіскувати майно порушників.
Перевірити законність приватизації усіх великих підприємств.
Повертати у державну власність та власність трудових колективів підприємства, власники яких не виконують соціальних та інвестиційних зобов'язань.
Заборонити торгівлю землею сільськогосподарського призначення.
Надавати її у довгострокове володіння громадянам України із правом родинного успадкування.
Визначити законом підстави припинення такого володіння в разі використання сільськогосподарських земель за нецільовим призначенням або погіршення стану ґрунтів.
Зупинити русифікацію.
Запровадити обов'язковий іспит з української мови для держслужбовців та кандидатів на виборні посади.
Зобов'язати всіх держслужбовців вживати українську мову на роботі та під час публічних виступів.
Позбавляти ліцензій ЗМІ, які порушують мовне законодавство, принижують національну гідність українців, поширюють дезінформацію або здійснюють антиукраїнську пропаганду.
Ліквідувати і заборонити використання знущальних щодо українців імперсько-большевицьких символів, відзначення дат, пам'ятників та назв на честь катів України.
Заборонити встановлення на території України будь-яких імперських пам'ятників та символів, які прославляють історію держав-окупантів.
Визнати вояків ОУН-УПА учасниками національно-визвольної боротьби за державну Незалежність України.
Оголосити 14 жовтня – День створення УПА – державним святом.
Нам необхідно провести адміністративну реформу і децентралізацію бюджетної системи , регіони повинні отримати ширші повноваження для реалізації регіональної політики.
Нам необхідно провести нові вибори до Верховної Ради України за системою відкритих партійних списків.
Необхідно на законодавчому рівні позбавити недоторканності всіх посадових осіб - перед законом і судом всі повинні бути рівні.
Нам необхідно прийняти закон про обов'язок декларування своїх витрат чиновників і депутатів всіх рівнів.
Необхідно відокремити бізнес від політики, олігархи мають бути позбавлені можливості тримати кишенькових політиків та міністрів.
Ми повинні зробити все для того, щоб економічне і гуманітарне співробітництво з нашими сусідами - ЄС і Росією - не розривало країну на частини.
Нам необхідно домогтися максимально відкритого торговельного та виробничого співробітництва промисловості Південного Сходу з країнами-членами Митного союзу.
Ми повинні домагатися того, щоб українські громадяни могли безперешкодно, без зайвої візової тяганини подорожувати не тільки до країн ЄС, але і по всьому світу.
Нам необхідно на законодавчому рівні закріпити неможливість власників ЗМІ втручатися в редакційну діяльність журналістських колективів та підняти відповідальність журналістів за поширення завідомо неправдивої інформації.
Нам необхідно заново створювати власну сильну армію, здатну захищати цілісність і непорушність наших кордонів.
Необхідно підняти на належний соціальний рівень статус офіцерів української армії.
Ми повинні нарешті прийняти той факт, що Україна є багатонаціональною державою, і ми повинні як на законодавчому рівні, так і в повсякденному житті забезпечити рівні права для представників усіх національностей і народностей.
Ми повинні рішуче припиняти будь-які крайні форми прояву домінування однієї національності над іншими, і не допускати навіть найменших проявів ксенофобії та будь-яких інших форм дискримінації за національними, культурними або конфесійними ознаками.
Ми повинні дуже серйозно поставитися до спроб відродження на території нашої країни паростків фашизму і крайніх форм націоналізму.
Нам необхідно позбутися боргової залежності з боку інших країн, ми - працьовитий і самодостатній народ, і нам необхідно навчитися жити за коштами, а не стояти з протягнутою рукою, випрошуючи чергову подачку у Західних країн.
Я не буду займатися підкупом або обіцяти нездійсненне, - вам це пообіцяють інші.
Я обіцяю працювати разом з вами, працювати напружено, щодня і результативно, бути завжди на вашому боці, мої шановні виборці.
Необхідно ініціювати та домогтися прийняття законодавства, яке гарантуватиме недоторканість та непорушність власності в Україні: державної; комунальної (муніципальної); власності юридичних та фізичних осіб.
Всім, хто має українську власність, зареєстровану в офшорах, треба надати 6 міс.
для її перереєстрації в Україні.
Вкрай важливим є впровадження результатів референдуму 2000 року у частині створення в Україні двопалатного парламенту (за прикладом Польщі).
Палату представників з 300 депутатів має бути обрано за системою відкритих партійних списків (за новим законом).
Другу палату – Сенат, має бути сформовано з народних обранців: по три представники від кожної області (за принципом область – виборчий округ).
Також треба ввести в дію вимогу референдуму 2000 року щодо відміни депутатської недоторканості.
Обов’язково потрібно прийняти закон про процедуру імпічменту Президента, а також доступний для реалізації закон про загальнодержавні та місцеві референдуми.
З метою надання реальних повноважень регіонам слід ліквідувати ОДА та РДА і ввести систему обрання голів облвиконкомів та райвиконкомів.
Мовні, культурні та історичні питання варто передати у відання регіонів, які у рамках своїх бюджетів повинні вирішувати їх так, як того бажають люди, що проживають у цих регіонах.
Слід запровадити «єдиний день виборів» для обранців усіх рівнів та суддів.
Кандидат у судді має бути не судимим громадянином України з вищою юридичною освітою та 5-річним стажем роботи у сфері юриспруденції.
Суддів слід обирати у районах та містах і частину з них делегувати до обласних верховних судів, із ротацією через рік.
Задля боротьби з корупцією треба ввести єдину електронну систему сплати податків.
Терміновим завданням є введення податку на багатство, скасування ПДВ і заміна його 5%-м податком з продажу.
Розподілення 5% податку з продажу, податку на прибуток має відбуватись пропорційно між бюджетами сіл, селищ, міст, районів, областей та загальнодержавним бюджетом.
Місцеві податки і збори, податок на землю мають надходити лише до місцевих бюджетів, в тому числі прибутковий податок з фізосіб, який слід сплачувати за місцем фактичного проживання.
Органи влади матимуть змогу надавати пільги суб’єктам економічної діяльності відповідно до тієї частини податку, що надходить до їх бюджету.
Потрібно ввести систему електронних держзакупівель за південнокорейським зразком задля відкритості, прозорості та чесності держзакупівель і економії мільярдів коштів, що сприятиме розвитку економіки та соціальному захисту громадян.
Усі бюджетні організації та установи всіх рівнів, підприємства, у яких є від однієї акції і більше державної або комунальної власності, підприємства чи організації, які згідно з чинним законодавством виступають агентами державної або місцевої влади зі збору платежів та ті, що беруть участь у держзакупівлях, повинні мати рахунки тільки у держбанках.
Україна повинна обрати нейтральний статус (як післявоєнна Фінляндія), та отримати гарантії своєї незалежності через Раду Безпеки ООН.
Підписання доленосних стратегічних міжнародних угод, в тому числі з ЄС та РФ, має здійснюватись лише після всенародного референдуму.
Слід налагодити нормальні і тривкі відносини з РФ, як надійним партнером та сусідом.
Питання повернення Криму треба вирішувати насамперед шляхом перемовин та підвищення рівня життя і демократичних свобод в нашій державі.
Найменш захищені верстви населення повинні отримувати адресну соціальну допомогу.
Всі медичні установи потрібно зробити госпрозрахунковими, які будуть фінансуватися за рахунок замовлень місцевих органів влади.
Слід реалізувати принцип «гроші ходять за людиною».
Медичне кріпосне право треба скасувати.
Важливо забезпечити розвиток дошкільних та шкільних закладів усіх форм власності.
Необхідна інтеграція до загальних середніх шкіл дітей з особливими потребами шляхом створення класів інклюзивного навчання.
Всі учбові заклади (окрім шкільних та дошкільних) варто перевести із державних та комунальних у госпрозрахункові.
Доки не буде забезпечено гарантій захисту прав власності, торгівля землею сільськогосподарського призначення є неприпустимою.
Тому слід запровадити у ринковий обіг «право оренди землі», що стане активом, під який можна буде отримувати банківські кредити для розвитку аграрного сектору.
Земля при цьому залишиться власністю українців.
Державна підтримка має надаватись виключно фермерським, малим та середнім господарствам, а не агрохолдингам і трейдерам.
Державницьке плече у вигляді податкових пільг, здешевлених кредитів, розмаїтої інфраструктури, гуртових ринків, передачі в оренду державних припортових елеваторів має стати надійною опорою для фермерських кооперативів.
Результати праці на полі і фермі – селянам, а не аграрним олігархам!.
Тому я домагатимуся проведення нових виборів до парламенту країни восени 2014 року.
Збереження цілісності України як єдиної, незалежної, європейської держави.
Повернення і звільнення від російської окупації АРК Крим як невід’ємної складової нашої країни.
Реалізації закладеної в Конституції, але так і не досягненої наразі цілі побудови в Україні демократичної, правової держави з соціально-орієнтованою економікою, що вважає забезпечення фундаментальних прав людини своєю первинною та ключовою функцією, унеможливлення узурпації влади та зловживання нею.
Ухвалення нової Конституції України, що відображала б новий, якісно усвідомлений суспільний договір між державою і громадянами, з метою забезпечення демократії, суспільної довіри та верховенства права, відновлення балансу між гілками влади, посилення місцевого самоврядування.
Покарання усіх винних у політичних репресіях та вбивствах мирних громадян під час акцій Євромайдану 2013-2014 років.
Децентралізації влади, надання реальних повноважень органам місцевого самоврядування, включно зі створення ними повноцінних виконавчих органів, обмеження повноважень призначуваних президентом місцевих державних адміністрацій лише контрольними функціями, забезпечення умов для розвитку місцевих громад через децентралізацію державних фінансів.
Всеохоплююча політична та економічна інтеграція в європейські структури, входження до Європейського Союзу.
Запровадження безвізового режиму з Європейським Союзом для українських громадян.
Відмова від позаблокового статусу України та вступ до військово-політичного блоку – НАТО.
Цілковитий політичний аудит чиновників, депутатів всіх рівнів та держслужбовців.
Люстрація, недопущення корупціонерів та винних у політичних репресіях, злочинах проти держави та зазіханнях на територіальну цілісність України до можливості працювати в органах влади.
Реальне відокремлення бізнесу від політики.
Відновлення правосуддя шляхом змін законодавства про судоустрій та люстрації суддів, причетних до неправосудних рішень, притягнення до кримінальної відповідальності працівників правоохоронних органів, силовиків, суддів, чиновників, причетних до здійснення політичних репресій в Україні, організації провокацій проти мирних демонстрантів.
Докорінних реформ правоохоронних органів, включаючи скорочення їхньої чисельності та обмеження функцій відповідно до європейських стандартів із одночасним підняттям професійного рівня їх працівників та відповідного грошового утримання.
Розбудови сильної, професійної української армії, що повинна відповідати найвищим європейським та світовим стандартам, зокрема НАТО.
Відродження та підтримка малого та середнього бізнесу як основи економічного зростання нової, демократичної України.
