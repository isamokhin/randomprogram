В умовах зовнішньої агресії у нас є вибір.
У владу мають йти люди, які будуть служити громадам і державі, а не заробляти гроші на Державному бюджеті.
У Верховну Раду мають йти люди, які приймають закони, а не зберігають і нарощують свої статки.
Я маю організаційний досвід і довіру людей.
Я була в епіцентрі бойових дій і рятувала життя людей по обидві сторони барикад.
Я не боюся у своїй команді мати розумних і професійних людей.
Мій досвід допоможе мені врятувати країну у цей важкий період.
Моя країна хвора і її треба лікувати.
Діагноз зрозумілий - це корупція і безвідповідальність.
Я готова взяти на себе відповідальність за долю України та даю Клятву Державотворця.
Я клянуся чесно і віддано служити народу України, берегти його цінності, дбати про його захист і добробут, справедливість, соціальну відповідальність, гідність і єдність держави – нової держави – без корупції, зловживань і брехні.
Свобода! Справедливість! Добробут!
Ми маємо завершити Українську Національну Революцію.
Наша головна мета – злам кримінально-олігархічних моделей і встановлення соціально орієнтованої держави з дієвим ринковим господарством та абсолютно новою ефективною структурою влади.
Ми робимо європейський цивілізаційний вибір і дамо відсіч кремлівському неоколоніалізму.
На початку 2014 року Україна опинилась у найскрутнішій політичній, економічній та громадянській кризі за весь період державної незалежності.
Вперше український народ постав перед загрозою зникнення нашої країни у її звичних кордонах.
Перед межею громадянського конфлікту, який несамовито розпалювали політики.
Перед економічною прірвою, на дні якої чекає абсолютний колапс усіх систем життєзабезпечення держави.
У цей час Україна потребує кардинально нового принципу державного управління.
Ми більше не можемо покладати всі свої надії і сподівання на один центр політичних рішень, на одного політичного лідера, який може неочікувано зникнути, залишивши свою країну на самоті.
Саме тому я пропоную громадянам України обирати не ідеологію, а конкретні пропозиції змін у системі.
Впевнений, що українці зможуть подолати жорстке випробовування, яке перед нами поставила історія.
І цей період закладе фундамент нової держави – єдиної, вільної, сильної України.
Українці неодноразово доводили, що розколоти нашу державу не вдасться.
Живий ланцюг рук від Луганська до Львова знищить будь-які зазіхання на нашу єдність.
Україна – суверенна парламентсько-президентська республіка, територіально неділима.
23 роки незалежності показали, що українці – це незламний, гордий та мудрий народ, який вже втомився жити «по-cтарому».
Саме тому назріла необхідність докорінних змін у відносинах між владою та народом.
Лише за таких умов буде розкрито потенціал держави й забезпечено можливості для добробуту кожного.
Сьогодні в країні відбуваються докорінні зміни на всіх рівнях, і ми, як справжні патріоти, маємо включитися в цю роботу для того, щоб розбудувати нашу країну та зробити її процвітаючою.
Україна – це наш спільний дім, де мають жити щасливі люди!
МИ МАЄМО РОЗПРАВИТИ КРИЛА!
Людям зараз інше потрібно – впевненість, що після виборів їхнє життя стане безпечним і кращим.
Що їх знову не обдурять.
Що про людей не забудуть до наступних виборів.
Що дане на виборах слово – Президент триматиме, а обіцяне – виконає.
От це головне, а не програми з солодкими популістськими гаслами.
Я – офіцер і завжди тримаю слово.
Завжди говорю правду, навіть якщо вона гірка і не всі її хочуть чути.
Офіцер природно турбується про людей і захищає їх від несправедливості.
Для офіцера відповідальність, честь і гідність – не пусті слова.
В них глибинний смисл і життєва цінність.
Ніколи не розмінював честь – на посади, не вимірював гідність – сумою грошей.
Так мене вчили батьки, вчителі й командири, так само виховуємо наших дітей – двох синів і двох доньок.
Вважаю за честь той факт, що тисячі людей, цивільних і військових, дзвонять і пишуть, звертаються за підтримкою і порадою постійно.
А з початком російської агресії – так особливо, практично цілодобово.
Чому звертаються до мене, хоч зараз не маю ні посад, ні повноважень? Довіряють, бо людей не зраджував ніколи.
А ще – тому що справжній, відкритий і доступний, за охоронцями й піарниками від людей не ховаюся.
Маю гідну освіту, отриману в Україні й закордоном.
Лекції в Гарварді читав.
Кандидатську дисертацію писав сам, не купував.
Маю досвід роботи з громадським сектором – свого часу Центр Разумкова під моїм керівництвом став найпотужнішим аналітичним центром у Центральній і Східній Європі.
На переговорах з главами інших держав перекладачі мені не потрібні, сам вільно володію англійською.
Не потрібні шпаргалки і суфлери, сферу відповідальності Президента знаю добре й готовий діяти з першого дня, рішуче й ефективно.
Моїх кумів Ви не знали й не знатимете – на посади призначаю виключно за моральними і професійними ознаками.
І не за партійними квотами, це точно!
Мені не потрібні державні резиденції – жодного дня в них не жив, будучи міністром і депутатом.
Наша країна і наше суспільство зараз гостро потребують серйозних політичних, соціальних, економічних, гуманітарних перетворень.
Настав час, коли весь народ України, а не окремі його частини, повинен виробити виважені, правильні рішення, які дозволять вивести Україну на шлях розвитку.
Протягом довгих років залишаються невирішеними питання, які вже неодноразово приводили до масових протестів, які вилилися в криваве протистояння.
Це питання корупції, безвідповідальності влади, підігрівання політиками конфліктів на етнічному ґрунті, нехтування законами України, в тому числі Конституцією.
Я переконаний: якщо народ викаже мені високу довіру бути Президентом України, я зможу в максимально стислі строки вирішити багато питань.
Тому я іду в Президенти з програмою конкретних дій.
«Роби українське, купуй українське, захищай українське, - бо це твоє!» Це реальний механізм, який дозволить Україні якнайшвидше вийти з економічної та політичної кризи, відродити економіку, відновити повагу до держави і влади та домогтися зростання добробуту українського народу.
Я подав у відставку і пішов з політики восени 2012 року, засудивши діяльність Президента В.
Януковича та його оточення, які не виконували свої програмні зобов'язання перед українським суспільством та створили кримінально-корупційну систему влади.
Сьогодні я прийняв рішення повернутись у політику, тому що вперше з часів отримання Незалежності країна впритул наблизилася до розпаду та громадянського протистояння.
Нинішній склад Верховної Ради остаточно втратив довіру народу та привів країну до гострої політичної кризи.
Я повертаюся, щоб зупинити хаос та безлад у державі, захистити громадян від насилля, а країну – від війни та втрати суверенітету.
Я повертаюся, щоб зробити політику моральною, чесною та ефективною.
Треба змінити державну систему, за якої одні й ті ж самі політики багато років зраджують людей, розподіляючи ролі між владою та опозицією.
Я повертаюся з метою виконати все, що не реалізовано в передвиборній програмі "Україна для людей", яку підтримали на останніх виборах Президента України понад дванадцять мільйонів громадян, щоб довести, що політика має і повинна бути відповідальною.
Як громадянин і як політик я беру на себе зобов’язання виконати все, щоб повернути довіру суспільства до влади.
Головною метою і принципом моєї діяльності має стати оновлена Україна.
Українська держава переживає історичні часи.
Український народ довів, що є справжнім джерелом влади в країні і готовий відстоювати свою незалежність, суверенітет та право на гідне життя.
Разом ми побудуємо демократичне заможне суспільство.
Але для цього ми мусимо діяти розумно і не припуститися помилок минулого.
Треба якнайшвидше перейти від взаємних звинувачень і розпалювання ворожнечі до виконання завдань, що об’єднають народ та державу і забезпечать рух України вперед!
Ми маємо усвідомити, що першою і найголовнішою цінністю держави є Людина, де б вона не мешкала, якою б мовою не говорила і чим би не займалися її батьки, діди та прадіди.
І саме навколо Людини ми маємо будувати нову країну, а за показник успіху брати добробут кожного, хто вважає Україну своїм Домом.
Шановні співвітчизники! Час повернути державу Людям.
І зробити Україну землею, де народжуються щасливі діти.
Де кожний має можливість реалізувати себе та створити заможну родину.
Де, вийшовши на пенсію або опинившись у скруті, кожна людна отримує належний захист і підтримку.
Вірю в наше майбутнє і в кожного з вас!
Сьогодні для України вкрай необхідні Справедливість, Закон і Порядок, на підставі яких я побудую свою діяльність на посту Президента.
У цій програмі викладено президентську стратегію розвитку України.
Я беру персональну відповідальність та зобов'язуюся зробити Україну процвітаючою демократичною державою, яка житиме за справедливими законами.
Майдан, який скинув ненависний антиукраїнський режим, кардинально не змінив ситуацію, оскільки промосковські сили присутні майже в усіх структурах влади, в тому числі Верховній Раді, Уряді, силових структурах.
Саме цим пояснюється пасивна позиція влади, яка привела до анексії Криму Росією.
Саме цим пояснюється скрита підтримка владними органами в центрі і на місцях сепаратистських дій Росії проти України.
Щоб отримати реальну можливість позбутися небезпечних наслідків дій кремлівської влади в Україні – потрібно привести до влади національні українські сили, які протягом усього часу української незалежності, у владі чи поза нею, вірою і правдою служили Україні і Українському народу.
В Україні відбулось повстання людей проти кривавого режиму, який вбивав, калічив і обкрадав наш народ.
І у нинішній воєнний період найважливіше, щоб наша боротьба не була марною.
Тому, як ковток свіжого повітря важкохворій людині, нам потрібні радикальні зміни.
Україна зараз перебуває у найбільшій небезпеці за часів Незалежності – країні загрожують внутрішні і зовнішні вороги.
Український народ ніколи не погодиться на захоплення Криму путінськими бандитами.
Ситуація в країні показала загрози, які не були подолані впродовж двох десятиліть державотворення.
Зовнішня агресія, внутрішній розкол, відхід від людини та її цінностей, корупція і беззаконня поставили Україну на межу національного, правового, економічного, соціального, культурного, інформаційного існування.
Настав час разом дати відповідь на ці виклики.
Час жити і будувати нову Україну для кожного громадянина – захищену від зовнішнього тиску, внутрішньо об’єднану, економічно сильну, соціально справедливу!
Євромайдан повстав, коли тодішня влада в останній момент відмовилася підписати угоду з ЄС, але то був лише привід.
Причина ж у тому, що в народу урвався терпець.
На площі й вулиці вийшли люди, які не хочуть і далі так жити, як жили досі.
Докорінних змін потребують як країна в цілому, так і кожний громадянин окремо.
Але ми не зможемо змінити Україну, якщо не змінимося самі, не поміняємо свого ставлення до власного життя і до життя цілої держави.
У тому, що країна в такій кризі - є частка відповідальності кожного.
Настав час дати чітку відповідь, що значить для нас «жити по-новому»? 
Жити по-новому – це покладатися перш за все на власні сили.
За нас нашу роботу ніхто не зробить!
Я вірю, що ми здатні почути й зрозуміти один одного.
Здатні об’єднатися заради достойного майбутнього України, заради спільної перемоги.
Бажання і готовність українців жити по-новому - ось основний ресурс національного розвитку і головна запорука успіху.
А коли Україна зійде з рейок кризи та хаосу, її мають повести вперед молоді лідери, нове покоління.

Однак сьогодні Україна перебуває в дуже складних умовах і я вирішив, що в політику мають прийти нові люди — не ті, які там знаходяться вже понад 20 років, відтоді як Україна здобула незалежність.
Нові люди мають вдихнути в країну нове життя – по-новому подивитися на її майбутнє.
Зараз головне — знизити рівень кипіння у суспільстві.
Якщо хтось думає, що суспільство є консолідованим, то він не бачить, не розуміє або не хоче бачити того, що відбувається.
Я б хотів, щоб наші діти і онуки побачили, що ми справді, як кажуть в Америці, живемо в суспільстві рівних можливостей.
Україна стоїть на початку великих звершень, які з часом сформують нову історію могутньої, самодостатньої та незалежної нашої держави.
В останні роки кожен з нас бачив стрімкий занепад нашої країни та відчув на собі значне погіршення рівня життя, безкарність та неймовірну корумпованість дійсної останні роки влади.
Україна, яка має безмежний потенціал та може стати безумовним центром Європи не тільки на карті, але й по рівню життя, занурилась у борги та знаходиться на межі виживання з практично знищеним середнім класом.
Зараз кожен з нас має змогу зробити вибір: або надати черговий шанс політикам та олігархам, які зараз мають владу чи мали її раніше; або обрати нового, не ангажованого та вільного від впливу політичних партії Президента України.
Кривава боротьба олігархічних кланів за владу не тільки загострила всі проблеми, але й поставила Україну на межу втрати суверенітету і територіальної цілісності.
Під час лютневого перевороту народ дозволив використати себе і замість одних олігархів до влади прийшли інші.
Перші кроки нової-старої влади засвідчують що вона діє за старими рецептами в інтересах багатіїв і на вимоги Америки, Європи.
Прийняті під їх тиском так звані «реформи » призвели до руйнування вітчизняної економіки, знищення найкращих у світі суспільних систем охорони здоров’я та освіти, соціального забезпечення та захисту.
За їх безпосередньої участі та фінансового забезпечення, націонал-екстремісти, недобитки пособників німецьких фашистів часів Великої Вітчизняної війни приведені до влади, а вкінець зіпсовані відносини з Росією доведені до військового протистояння.
Громадяни України різної мови, віри, соціального походження, регіону проживання і національності — силою незламності свого духу, мужністю та самопожертвою здолали кримінальну диктатуру.
Після Майдану країна стала іншою, люди справедливо вимагають справжніх, а не бутафорських змін.
Усвідомлюю і свою відповідальність за те, що політики досі не побудували гідного життя.
Тому, прошу пробачення за власні помилки.
За довгий час незаконного політичного ув’язнення я ще більше утвердилася в тому, що справедливість, захист прав людини, її життя та здоров’я мають стати безумовною цінністю.
Боротьба за це — ось моє головне завдання.
Українці здолали диктатуру, проте в наш спільний дім прийшла інша біда.
Російська Федерація, всупереч усім міждержавним договорам та нормам міжнародного права, здійснила військову агресію проти України.
Нам потрібно негайно посилити армію та захистити державу.
Я можу це зробити.
Радикальні реформи потрібно розпочинати негайно — не чекаючи дня виборів.
Нехай передвиборчі обіцянки роздають інші, а я відразу буду робити реальні справи.
Наша країна в небезпеці.
Загрози втрати суверенітету та масштабного економічного колапсу близькі як ніколи.
Україні необхідний чіткий план запобігання катастрофі.
Ми – у своїй, Богом даній країні.
Даруй нам, Боже, звитягу, щоб захистити Україну та збудувати Велику Державу.
Головною метою є побудова могутньої Української Держави на засадах соціальної, національної та історичної справедливості держави, яка посяде гідне місце серед провідних країн світу і забезпечить безупинний розвиток української нації.
Країна стоїть на краю прірви, загострилися політична та соціальна нестабільність, економічна криза, над країною висить загроза небезпеки громадянської війни - в такій ситуації я не можу стояти осторонь і дивитися на те, що відбувається, та обмежуватися лише публічними оцінками і телевізійними інтерв'ю.
Останні місяці були важкі для всіх нас і кожен міг усвідомити, які принципи і цінності ми готові захищати і відстоювати спільно.
Я щиро вдячний усім за підтримку, за довіру і сміливість йти до кінця, не лякаючись політичних репресій та провокацій.
Я розумію, що ми тільки на початку шляху, але я відверто можу дивитися в очі людям, бо завжди жив і надалі буду жити згідно православної віри і принципам, які проголошував.
Так вчили мене в школі, так вчило мене життя, таким виховали мене батьки.
Прийшов час сказати відкрито і чесно про те, що нам необхідно кардинально змінювати всю систему державного устрою і влади, щоб зберегти цілісність і стабільність у країні.
Я слідую філософському твердженню, що засвоїв від своїх батьків: «Ставитись до людей необхідно так, як бажаєш аби вони відносились до тебе».
Дотримуючись принципу – «у домовині кишень немає», я ніколи не змінював своїм соціал-демократичним переконанням та завжди боровся за справедливість у всіх сферах нашого життя.
За весь цей час я накопичив вагомий життєвий і професійний досвід, тому можу запропонувати дієві шляхи вирішення проблем, що виникають у нашому суспільстві та державі.
За роки незалежності в Україні була створена олігархічна система, за якої близько 10% населення захопили і контролюють економіку та владу в країні.
Суспільство має зрозуміти, що багатії ніколи не захистять решту 90% співгромадян, які балансують на межі виживання і не входять до їхньої привілейованої касти.
Тому кожен громадянин має голосувати усвідомлено, а не продавати свій голос, добровільно запроторюючи себе самого у рабство на термін повноважень обраних до влади осіб.
